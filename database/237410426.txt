View metadata, citation and similar papers at core.ac.uk

brought to you by

CORE

provided by UKM Journal Article Repository

Jurnal al-Turath; Vol. 2, No. 2; 2017
e-ISSN 0128-0899

Kesan Hafazan al-Quran dan Hubungannya dengan Pencapaian Akademik Pelajar
Anis Syahirah Fauzan1 & Sabri Mohamad2
Email: anisyahirah91@yahoo.com & 2 sabri_m@ukm.edu.my
1
Calon sarjana di Jabatan Pengajian al-Quran dan al-Sunnah, FPI, UKM
2
Pensyarah kanan di Jabatan Pengajian al-Quran dan al-Sunnah, FPI, UKM
1

Abstrak
Hafazan al-Quran merupakan amalan spirituallity yang memperkasakan aspek mental, jiwa dan intelektual.
Mengadunkan ilmu al-Quran dan akademik secara bersepadu melahirkan pelajar yang berkualiti dan holistik
yang berkemampuan untuk mendepani cabaran dunia masa kini. Dalam mendepani dunia pendidikan yang
semakin maju dan mencabar, kerajaan mensasarkan untuk melahirkan seramai 125000 huffaz profesional
dalam pelbagai bidang menjelang 2050 melalui agenda Transformasi Nasional 50 (TN50). Namun, sistem
kurikulum pendidikan tahfiz yang cacamarba, tidak sistematik dan tanpa penyelarasan terutamanya dalam
kalangan pusat tahfiz persendirian dilihat merencatkan usaha ini. Masalah sistem kurikulum pendidikan tahfiz
yang tidak bersepadu ini masih membelenggu di kebanyakan pusat tahfiz persendirian atau swasta ini wajar di
atasi dengan Dasar Pendidikan Tahfiz Negara (DPTN) yang sedang dalam perangkaan kerana amalan
menghafaz al-Quran sangat memberi kesan kepada kecemerlangan pelajar. Justeru, kajian ini bertujuan untuk
mengkaji kesan dan hubungan hafazan al-Quran terhadap aspek kecemerlangan akademik pelajar Ijazah
Sarjana Muda Quran Sunnah Dengan Kepujian USIM di Darul Quran. Metodologi yang digunakan dalam
kajian ini berbentuk kaedah tinjauan yang menggunakan satu set soal selidik. Hasil kajian ini mendapati
bahawa hafazan al-Quran memberi impak yang positif kepada kecemerlangan akademik pelajar berdasarkan
penilaian terhadap PNGK semasa, nilai regressi (∆R2=0.378) dan nilai korelasi (r=0.615). Implikasi kajian ini
telah merumuskan bahawa aktiviti menghafaz al-Quran perlu diberi perhatian dan diadunkan secara bersepadu
dengan bidang akademik kerana hafazan al-Quran juga turut menyumbang kepada kecemerlangan akademik
pelajar.
Kata Kunci: kesan hafazan, hafazan al-Quran, kecemerlangan, akademik, huffaz profesional
Abstract
The memorization of al-Quran is a practice of spirituallity which enlightens the aspects of mentallity and
intellectuallity. The cohesive mixture of Quranic and academic knowledge will generate more quality students
and holistic that capable to face the challenge in today’s world. In facing the reality of present’s education
which considered to be advancing and challenging, the goverment targets to produce a number of 125000
professional huffaz in many fields towards 2050 through the agenda of Transformasi Nasional (TN50).
Nevertheless, the curriculum of tahfiz school which considered to be obsolete, unsystematic and without any
synchronization among the ahfiz administration in the curriculum education would reduce these efforts. The
problem with unsystematic eduction curriculum in tahfiz school will create troubles in future in many tahfiz
centre wheter run on their own or privately which shall be encountered with the Dasar Pendidikan Tahfiz
Negara (DPTN) that is still being under progress. The very reason because, the practice of Quranic
memorization really gives a great impact towards the excellency of the students. Therefore, this study design
to investigate the impact and relationship of Quranic memorization towards the aspect of students’ academic
excellence in Bachelor of Quran Sunnah (Honours) USIM in Darul Quran. The methodology used in this study
is through a set of questionaire. The findings are the memorization of Quran gives a positive impact towards
the students’ academic excellence based on the current value of CGPA, regression value (∆R2=0.378) and
correlation value (r=0.615) . The implication of this study suggests that the activity of Quranic memorization
need to be given a special attention and its muxture should be cohesively planned in academic fields because
Quranic memorization influences the students’ academic excellence.
Keywords: impact of Quranic memorization, memorization of al-Quran, excellence, academic, professional
huffaz

54

http://spaj.ukm.my/jalturath

Jurnal al-Turath

Vol. 2, No. 2; 2017

1. Pengenalan
Metode pengajaran al-Quran merupakan kaedah sistem pendidikan awal dalam Islam yang diterapkan oleh
Rasulullah s.a.w. kepada para sahabat baginda. Pendekatan pengajaran al-Quran secara hafazan yang
diaplikasikan oleh Rasullulah s.a.w selari dengan kaedah pengajaran al-Quran oleh Malaikat Jibril a.s. ketika
menyampaikan wahyu (Al-A’la 87:6).
Hafazan al-Quran dalam arus pendidikan di Malaysia telah memberi impak yang sangat positif
daripada sudut sahsiah dan kecemerlangan akademik pelajar. Muhaidi (2010) membuktikan penghasilan
pelajar yang holistik dan berkualiti telah direalisasikan berdasarkan falsafah pendidikan negara ke arah
mengembangkan potensi individu secara menyeluruh dan bersepadu unutk melahirkan insan yang seimbang
dan harmoni daripada segi intelek, rohani, emosi dan jasmani seiring dengan kehebatan mukjizat al-Quran.
Hafazan al-Quran merupakan faktor pemangkin yang mempengaruhi pencapaian akademik terutama
dalam kalangan pelajar Islam seperti yang dikaji oleh Salasiah et al. (2012). Faktor lain seperti faktor
sosioekonomi, tahap pendidikan ibubapa, pendapatan keluarga, motivasi diri, gaya pengajaran guru dan gaya
pembelajaran merupakan antara faktor yang turut mempengaruhi pencapaian akademik pelajar selain daripada
hafazan al-Quran.
Penghafalan (memorization) daripada perspektif neurosains melibatkan proses pembelajaran, proses
pembentukan ingatan, proses penyimpanan ingatan, proses pengeluaran kembali ingatan (recall) dan sebagai
bukti kemampuan kognitif luar biasa yang berpusat di otak manusia (Very Julianto & Magda Bhinnety 2011;
Zulfa Izza et al. 2012). Short term memory mempunyai kapasiti terhad, masa singkat dan dalam keadaan
separuh sedar. Manakala long term memory pula mempunyai kapasiti yang tidak terhad, penyimpanan kekal
dan maklumat akan teraktif apabila dirangsang (Zulfa Izza et al. 2012).
Kebelakangan ini pengajian dalam bidang tahfiz al-Quran menjadi pilihan pelajar masa kini dan
mendapat sambutan yang sangat menggalakkan terutamanya dalam kalangan ibubapa yang mahu menghantar
anak mereka untuk mengikuti pengajian ini. Nordin (2015) menyatakan bilangan permohonan untuk memasuki
institusi yang menawarkan tahfiz al-Quran di Darul Quran khususnya dan di seluruh negara sama ada di bawah
kelolaan kerajaan negeri mahupun persekutuan atau swasta semakin bertambah dari tahun ke tahun. Hal ini
disebabkan timbul kesedaran terhadap kepentingan hafazan al-Quran dalam meningkatkan kecemerlangan
anak-anak (Ismarulyusda et al. 2016).
Namun, timbulnya persoalan apakah kesan hafazan al-Quran terhadap kemerlangan akademik pelajar.
Objektif utama dalam kajian ini ialah menganalisis kesan dan hubungan hafazan al-Quran terhadap aspek
kecemerlangan akademik pelajar Ijazah Sarjana Muda Quran Sunnah Dengan Kepujian USIM di Darul Quran.
2. Pernyataan Masalah
Fenomena kewujudan Maahad Tahfiz al-Quran (MTAQ) telah mewarnai sebahagian daripada rekod
kecemerlangan pendidikan negara hasil kejayaan para pelajarnya. Dunia hari ini memerlukan para huffaz yang
profesional dari segi kepintaran intelektualnya, akhlak dan jati diti diri yang unggul disamping berdaya maju
untuk mengorak langkah menerajui dunia. Mengadunkan ilmu al-Quran dan akademik secara bersepadu sangat
membantu kecemerlangan pelajar. Ini sekaligus menolak tanggapan bahawa pelaksanaan aliran dwisistem
adalah membebankan dan menyebabkan mereka tidak dapat menumpukan perhatian kepada bidang akademik.
(Muhaidi Mustafa 2010; Muhammad Zawawi & Nor Hafizi 2016).
Salasiah et al. (2012) membuktikan prestasi pencapaian akademik pelajar dapat dikaitkan dengan
amalan kerohanian. Sebuah negara memerlukan generasi yang kuat aspek mental dan jiwa di samping pintar
intelektualnya yang terhasil daripada amalan spirituallity ini. Seiring dengan kemajuan yang semakin pesat
membangun, dunia pendidikan di Malaysia telah mengorak langkah dengan penubuhan Maahad Integrasi
Tahfiz Sains (MITS) dan pengajian Ulul Albab yang telah diperkenalkan di Maktab Rendah Sains Mara
(MRSM) dengan menawarkan program hafazan di samping subjek akademik (Mardhiah Yahaya 2016; Sidek
Baba 2016).
Hasil daripada permintaan yang tinggi, kewujudan sekolah tahfiz swasta dan sekolah tahfiz rakyat
55

http://spaj.ukm.my/jalturath

Jurnal al-Turath

Vol. 2, No. 2; 2017

yang bertujuan untuk memenuhi permintaan menjadi tidak terkawal kerana bergerak dengan haluan sendiri dan
tanpa penyelarasan. Pemerkasaan pendidikan tahfiz di Malaysia seperti perangkaan Dasar Pendidikan Tahfiz
Negara (DPTN) dan sukatan kurikulum yang seragam dan bersepadu perlu segera dilaksanakan untuk dijadikan
panduan kepada pihak-pihak yang berkeperluan (Sabri Mohamad et al. 2016; Solahuddin Ismail 2016).
3. Metode Kajian
Kajian ini menggunakan metode penyelidikan kuantitatif berbentuk kajian tinjauan. Biasanya kajian tinjauan
dilakukan dengan cara menemubual subjek kajian atau memberi soal selidik kepada subjek kajian untuk
dijawab (Chua Yan Piaw 2006). Soal selidik yang digunakan dalam kajian ini adalah soal selidik jawapan
dipilih (Likert).
Kajian ini menggunakan teknik pemungutan data secara skala jawapan jenis Likert empat mata
(Rosmawati 2013) sebagai skala jawapan responden terhadap semua penyataan yang digunakan dalam
instrumen kajian ini. Responden diminta memilih jawapan mereka dengan menandakan salah satu dari nombor
1 hingga 4 berdasarkan keterangan bagi nombor-nombor tersebut iaitu Sangat Tidak Setuju (1) hingga kepada
Sangat Setuju (4).
Nilai alpha Cronbach dalam kajian ini berada pada indikator Sangat Tinggi dengan nilai 0.922. Proses
penganalisisan data-data kuantitatif ini menggunakan analisis deskriptif seperti frekuensi, min, sisihan piawai
dan peratusan dan analisis inferensi berbentuk regressi dan korelasi.
Kajian ini telah dijalankan di Darul Quran, JAKIM yang melibatkan seramai 84 orang pelajar sebagai
populasi tetapi hanya 70 orang pelajar sahaja yang dipilih sebagai responden. Responden kajian ini terdiri
daripada pelajar semester dua dan semester empat yang merupakan pelajar Ijazah Sarjana Muda Quran Sunnah
dengan Kepujian USIM di Darul Quran.
4. Dapatan Kajian
Kesan Menghafaz al-Quran
Jadual 1 menunjukkan frekuensi, min dan sisihan piawai kesan menghafaz al-Quran. Dapatan kajian
menunjukkan bahawa kesemua item mencatatkan interpretasi min berada pada tahap sederhana tinggi.
Interpretasi min pada item disusun mengikut turutan menurun dari min yang paling tinggi hingga ke min yang
paling rendah. Item aktiviti hafazan al-Quran dapat mengurangkan tahap tekanan perasaan dan meningkatkan
tahap ketenangan saya untuk fokus dalam pelajaran (min=3.64, sp=0.51) peratus setuju dan sangat setuju
98.6%, item hafazan al-Quran telah memberi perubahan dan kesan yang besar terhadap kecemerlangan
akademik saya (min=3.64, sp=0.51) peratus setuju dan sangat setuju 98.6%, item aktiviti hafazan al-Quran
meningkatkan daya ingatan dan tumpuan saya terhadap bidang akademik (min=3.63 sp=0.49) peratus setuju
dan sangat setuju 100%.
Item disiplin ketika menghafaz dan memelihara hafazan al-Quran membantu saya mendisiplinkan
diri dalam bidang akademik (min=3.61, sp=0.57) peratus setuju dan sangat setuju 95.7%, item kesibukan
menghafaz al-Quran bukan penghalang untuk saya mencapai kejayaan (min=3.59, sp=0.53) peratus setuju dan
sangat setuju 98.6%, item aktiviti hafazan al-Quran banyak membantu kecemerlangan saya dalam bidang
akademik (min=3.51, sp=0.53) peratus setuju dan sangat setuju 98.6%.
Item semakin banyak juzuk al-Quran yang dihafaz, semakin kuat daya ingatan saya ketika
mengulangkaji pelajaran (min=3.43, sp=0.53) peratus setuju dan sangat setuju 98.6%, item silibus hafazan alQuran 30 juzuk dalam silibus mata pelajaran tidak menjadi beban akademik kepada saya (min=3.40, sp=0.60)
peratus setuju dan sangat setuju 94.3%, item saya mampu memberi tumpuan kepada bidang akademik
walaupun perlu menghafaz silibus al-Quran 30 juzuk (min=3.39, sp=0.62) peratus setuju dan sangat setuju
92.8%, item pencapaian hafazan al-Quran saya seiring dengan pencapaian akademik saya (min=3.31, sp=0.65)
peratus setuju dan sangat setuju 90%.

http://spaj.ukm.my/jalturath

Jurnal al-Turath

Vol. 2, No. 2; 2017

Jadual 1 Kesan Hafazan al-Quran
Bil
1

2

3

4

5

6

7

8

9

10

Pernyataan

Peratus (%)
STS

TS

S

SS

Min

S.P

Aktiviti hafazan al-Quran dapat mengurangkan tahap tekanan
perasaan dan meningkatkan tahap ketenangan saya untuk fokus
dalam pelajaran

-

1.4

32.9

65.7

3.64

.512

(1)

(23)

(46)

Hafazan al-Quran telah memberi perubahan dan kesan yang
besar terhadap kecemerlangan akademik saya

-

1.4

32.9

65.7

3.64

.512

(1)

(23)

(46)

Aktiviti hafazan al-Quran meningkatkan daya ingatan dan
tumpuan saya terhadap bidang akademik

-

-

37.1

62.9

3.63

.487

(26)

(44)

Disiplin ketika menghafaz dan memelihara hafazan al-Quran
membantu saya mendisiplinkan diri dalam bidang akademik

-

4.3

30.0

65.7

3.61

.572

(3)

(21)

(46)

Kesibukan menghafaz al-Quran bukan penghalang untuk saya
mencapai kejayaan

-

1.4

38.6

60.0

3.59

.525

(1)

(27)

(42)

Aktiviti hafazan al-Quran banyak membantu kecemerlangan
saya dalam bidang akademik

-

1.4

45.7

52.9

3.51

.531

(1)

(32)

(37)

Semakin banyak juzuk al-Quran yang dihafaz, semakin kuat
daya ingatan saya ketika mengulangkaji pelajaran

-

1.4

54.3

44.3

3.43

.527

(1)

(38)

(31)

Silibus hafazan al-Quran 30 juzuk dalam silibus mata pelajaran
tidak menjadi beban akademik kepada saya

-

5.7

48.6

45.7

3.40

.600

(4)

(34)

(32)

Saya mampu memberi tumpuan kepada bidang akademik
walaupun perlu menghafaz silibus al-Quran 30 juzuk

-

7.1

47.1

45.7

3.39

.621

(5)

(33)

(32)

Pencapaian hafazan al-Quran saya seiring dengan pencapaian
akademik saya

-

10.0

48.6

41.4

3.31

.649

(7)

(34)

(29)

STS

- Sangat Tidak Setuju

TS

- Tidak Setuju

S

- Setuju

SS

- Sangat Setuju

S.P

- Sisihan Piawai
Sumber: Soal selidik (2017)

Analisis Kecemerlangan Akademik Pelajar
57

http://spaj.ukm.my/jalturath

Jurnal al-Turath

Vol. 2, No. 2; 2017

Berdasarkan analisis terhadap PNGK semasa pengajian, majoriti responden mendapat penarafan akademik
Kelas Kedua Atas dengan jumlah seramai 84.3% (59 orang). Jumlah responden yang telah mendapat Kelas
Pertama dan Kelas Kedua Bawah adalah hampir seimbang iaitu 5 orang (7.1%) yang mendapat Kelas Pertama
dan 6 orang (8.6%) yang mendapat Kelas Kedua Bawah. Tiada responden (0%) yang mendapat Kelas Ketiga.
Secara keseluruhannya, seramai 64 orang pelajar (91.4%) telah memperoleh PNGK melebihi 3.00.
Jadual 2 Taraf Kecemerlangan Akademik
Taraf Pencapaian Akdemik

Kekerapan

Peratusan

Kelas Pertama

5

7.1%

Kelas Kedua Atas

59

84.3%

Kelas Kedua Bawah

6

8.6%

Jumlah

70

100%

Sumber: Soal selidik (2017)
Analisis Korelasi Pencapaian Akademik berdasarkan Faktor Hafazan al-Quran
Jadual 3 di bawah menunjukkan perkaitan positif yang kukuh di antara hafazan al-Quran (r=0.615, ρ=0.00)
dengan pencapaian akademik.
Jadual 3 Pekali Korelasi antara Hafazan al-Quran oleh Zero Order Korelasi Separa
Pemboleh Ubah

Hafazan al-Quran

Hafazan al-Quran

1.00

Pencapaian Akademik

(0.00)
Pencapaian Akademik
α.

0.615

1.00

(0.00)

(0.00)

Cells contain zero-order (Pearson) correlation

Nilai pekali korelasi 0.615 menunjukkan tahap korelasi di antara kedua-dua pemboleh ubah secara
keseluruhannya adalah kukuh (Davies, 1971). Keputusan ini menjelaskan bahawa hafazan al-Quran turut
menyumbang kepada pencapaian akademik pelajar.
Analisis Regresi Pencapaian Akademik berdasarkan Faktor Hafazan al-Quran
Analisis regresi dalam kajian ini menentukan faktor yang menjadi peramal kepada pencapaian akademik
pelajar. Faktor hafazan al-Quran sebagai faktor yang menyumbang kepada kecemerlangan akademik pelajar
ditunjukkan seperti jadual 4 di bawah. Secara keseluruhannya, faktor hafazan al-Quran menyumbang sebanyak
37.8 peratus varian dalam pencapaian akademik pelajar.
Jadual 4 Analisis Regresi Pencapaian Akademik berdasarkan Faktor Hafazan al-Quran
Model

Regresi

Hafazan al-Quran
1

2

∆R =0.378

F=41.278

β

t

ρ

0.615

3.861

0.000

ρ=0.000

Berdasarkan hasil kajian ini, secara kolektifnya faktor peramal menyumbang secara signifikan. Ini bermakna
pendedahan kepada faktor hafazan al-Quran secara langsung turut meningkatkan kecemerlangan akademik
dalam kalangan pelajar.

http://spaj.ukm.my/jalturath

Jurnal al-Turath

Vol. 2, No. 2; 2017

5. Kesimpulan
Secara keseluruhnnya, kepentingan mengadunkan ilmu al-Quran dan akademik di dalam acuan yang sama
merupakan aspek yang penting dalam dunia akademik seorang pelajar. Kesan daripada menghafaz al-Quran
sangat dirasai oleh pelajar dan diterjemahkan oleh pelajar melalui pencapaian akademk yang cemerlang. Kajian
ini membuktikan kesan hafazan al-Quran menyumbang sebanyak 37.8% varian dalam pencapaian akademik
pelajar (∆R2=0.378; ρ=0.000). Manakala nilai pekali korelasi 0.615 menunjukkan tahap korelasi di antara
kedua-dua pemboleh ubah secara keseluruhannya berada pada tahap kukuh. Keputusan ini menjelaskan bahawa
hafazan al-Quran turut menyumbang kepada pencapaian akademik pelajar.
Rujukan
Al-Quran al-Karim.
Chua Yan Piaw. 2006. Asas Statistik Penyelidikan. Kuala Lumpur: McGraw-Hill.
Ismarulyusda Ishak, Nor Malia Abdul Warif, Farah Wahida Ibrahim, Siti Nur Rasyidah Md Ramli & Sabri
Mohamad. 2016. Kesan Bacaan atau Hafazan al-Quran terhadap Kesihatan dan Tahap Kecerdasan.
Dlm. Mohd Yakub Zulkifli Mohd Yusoff & Nordin Ahmad (pnyt.). Memperkasa Generasi Penghafaz
al-Quran, hlm. 55-60. Kuala Kubu Bharu: Darul Quran JAKIM.
Mardhiah Yahaya. 2016. Pelaksanaan Modul Pengajaran Tahfiz (Modul Quranik) di MRSM Ulul Albab. Dlm.
Mohd Yakub Zulkifli Mohd Yusoff & Nordin Ahmad (pnyt.). Memperkasa Generasi Penghafaz alQuran, hlm. 76-86. Kuala Kubu Bharu: Darul Quran JAKIM.
Muhammad Zawawi & Nor Hafizi. 2016. Amalan Spiritual Menghafaz al-Quran dan Pencapaian Akademik
Pelajar IMTIAZ Negeri Terengganu. Dlm. Mohd Yakub Zulkifli Mohd Yusoff & Nordin Ahmad
(pnyt.). Memperkasa Generasi Penghafaz al-Quran, hlm. 103-115. Kuala Kubu Bharu: Darul Quran
JAKIM.
Rosmawati Mohamad Rasit. 2013. Hubungan Penontonan Filem Da'wah Dengan Pembentukan Personaliti
Prososial Remaja. Tesis Dr. Fal, Universiti Putra Malaysia.
Sabri Mohamad, Azmil Hashim & Hamdi Ishak. 2016. Pembangunan Kurikulum Pendidikan Tahfiz: Prinsip
dan Kaedah dalam Membina Kurikulum Tahfiz al-Quran . Dlm. Mohd Yakub Zulkifli Mohd Yusoff
& Nordin Ahmad (pnyt.). Memperkasa Generasi Penghafaz al-Quran, hlm. 145-153. Kuala Kubu
Bharu: Darul Quran JAKIM.
Salasiah Hanin Hamjah, Ermy Azziaty Rozali, Rosmawati Mohamad Rasit & Zainab Ismail. 2012. the
Relationship Between Spiritual Practice and Student’S Academic Performance. Universiti
Kebangsaan Malaysia, Malaysia, 4(2), 51–60. doi:10.1073/pnas.0703993104
Sidek Baba. 2016. Perkasa Pendidikan Tahfiz Negara. Utusan Malaysia, 27 Mac: 3.
Solahuddin Ismail. 2016. Institusi Tahfiz di Malaysia: Prospek dan Cabaran. Dlm. Mohd Yakub Zulkifli Mohd
Yusoff & Nordin Ahmad (pnyt.). Memperkasa Generasi Penghafaz al-Quran, hlm. 194-201. Kuala
Kubu Bharu: Darul Quran JAKIM.
Very Julianto & Magda Bhinnety Etsem. 2011. The Effect of Reciting Holy Quran toward Short-term Memory
Ability Analysed throughout the Changing Brain Wave. Jurnal Psikologi 38(1): 17-29.
Zulfa Izza Mohamed @ Hashim, Mohd Yakub @ Zulkifli Mohd. Yusoff, Noor Naemah Abdul Rahman,
Rohaida Mohd. Saat & Durriyyah Sharifah Hasan Adli. 2012. Analisis Kritikal terhadap KaedahKaedah Penghafazan al-Quran dari Perspektif Neurosains Kognitif. Kertas Kerja Seminar
Antarabangsa al-Quran dalam Masyarakat Kontemporari SQ2012. Anjuran Universiti Sultan Zainal
Abidin (UNISZA). Permai Hotel, Kuala Terengganu, 1 & 2 Disember.

59

