Volume 7, Number 10, 105-120, April Special- 2012
ISSN: 1823-884x
© e-Bangi, FSSK, UKM

PENGUJIAN MODEL GAYA KEIBUBAPAAN BAUMRIND KE ATAS
PENCAPAIAN AKADEMIK PELAJAR SEKOLAH MENENGAH
(Testing Baumrind’s Model of Parenting Styles on Academic
Achievement among Secondary School Student)
Nik Hairi Omar, Azmi Abdul Manaf & Ahmad Shazili Ayob
ABSTRAK
Baumrind (1966, 1967, 1991) secara konsisten menyifatkan prestasi tinggi akademik anak-anak
berkorelasi positif dan signifikan dengan praktik gaya keibubapaan autoritatif berbanding
permisif dan autoritarian. Artikel ini bertujuan menguji sejauhmana model Baumrind dapat
diterima sebagai model asuhan yang deduktif dan universal seperti didakwa. Tiga objektif artikel
ialah: (i) mengenal pasti jenis gaya keibubapaan, perbezaan dan tahap pengamalan, (ii) menguji
kesignifikanan perhubungan antara gaya keibubapaan dengan pencapaian akademik, dan (iii)
menentukan pengaruh faktor sosio-demografi terpilih selaku ‘confound variables’ ke atas
perhubungan gaya keibubapaan dengan pencapaian akademik. Hasil tinjauan soal selidik secara
rawak berkelompok ke atas sekumpulan 55 pelajar sekolah menengah mendapati ciri gaya
keibubapaan paling dominan diterapkan ibu bapa adalah gaya autoritatif. Ujian Friedman
selanjutnya mendapati pengamalan jenis gaya keibubapaan adalah berbeza secara signifikan
(k<0.05) dengan hasil yang menunjukkan gaya autoritatif dipraktikkan di tahap tinggi sementara
gaya autoritarian dan permisif di tahap sederhana dan rendah. Walau bagaimanapun pengujian
korelasi sehala antara kesemua jenis gaya keibubapaan dengan pencapaian akademik
menunjukkan hasil yang tidak signifikan (k>0.05). Dapatan juga menunjukkan kesemua
pembolehubah sosio demografi tidak berpengaruh secara signifikan ke atas perhubungan antara
gaya keibubapaan dengan pencapaian akademik. Berdasarkan penemuan, kajian menolak
penggunaan model Baumrind sebagai sebuah model asuhan yang deduktif dan sejagat sebaliknya
dirumuskan bahawa tinggi atau rendah pencapaian akademik pelajar tidak dipengaruhi jenis gaya
keibubapaan yang diamalkan semata-mata. Kajian mengesyorkan supaya pengujian model
Baumrind pada masa hadapan menggunakan pendekatan yang berbeza seperti model persamaan
struktur (SEM) selain mengambil kira pengaruh elemen lain yang diabaikan seperti IQ, EQ dan
persekitaran sekolah.
Kata Kunci: Gaya keibubapaan, pencapaian akademik, model Baumrind, pelajar sekolah
menengah
ABSTRACT
Baumrind (1966, 1967, 1991) has consistently emphasized that high academic achievement
among students are positively and significantly correlated with the practice of authoritative
parenting styles compared to authoritarian and permissive. This article questioned whether
Baumrind’s Model is credible to become as a deductive and universal model as claimed. Three
objectives of this article are: (i) to identify the dominant type of parenting styles, it’s differences
and level of practices, (ii) to test the significance relationship between parenting styles and
academic achievement, and (iii) to determine the influences of selected socio-demographic
factors as confounded variables toward the relationship between parenting styles and academic
105

achievement. Using cluster sampling to a group of 55 secondary school students, research found
that the most dominant style of parenting adopted by the parents was authoritative. Friedman test
conformed the practices were significantly different (p<0.05) with results showing that
authoritative styles tended to practice at high, while authoritarian and permissive at middle and
low levels. Yet, the test of bivariate Pearson correlation between each parenting styles with
academic achievement found no significant results (p>0.05). Selected socio economic factor also
found no impact toward relationship between parenting styles and academic achievement. Based
on research findings, Baumrind’s model was rejected and concluded that high or low academic
achievement cannot be predicted by Baumrind’s typology per se. For future research, this article
suggests the use of different approach for testing such as structural equation model (SEM) in
addition to considering other elements like IQ, EQ and school environment.
Keywords:
student

Parenting styles, academic achievement, Baumrind model, Secondary school

PENGENALAN
Ibu bapa menjadi sumber utama dan pertama dalam proses pembelajaran dan pembentukan
keperibadian anak-anak. Sejak dari lahir sehingga ke peringkat autonomi diri yang semakin
kompleks, cara didikan dalam persekitaran keluarga telah memberi kesan langsung dan
berkekalan ke atas fungsi sosial dan moral kanak-kanak (Gadeyne, Ghesquiere & Onghena,
2004). Kemahiran gaya keibubapaan boleh dianggap sebagai modal sosial yang penting bagi
pembangunan manusia dan penyelesaian krisis sosial berkaitannya. Ibu bapa yang dapat
mengamalkan tingkah laku keibubapaan yang menekankan kawalan autonomi dengan sokongan
dan penyertaan dalam aktiviti anak-anak berupaya membentuk fungsi keluarga yang
memberangsangkan (Wang et al., 1999; Othman & Normalina, 2010; Dwairy et al., 2006).
Dalam mengesyorkan gaya keibubapaan terbaik, Baumrind (1966) telah memperkenalkan model
gaya keibubapaan yang dibahagikannya kepada tiga jenis iaitu gaya autoritarian, autoritatif dan
permisif. Model ini telah dikembangkan Baumrind (1967, 1971, 1991) berdasarkan dapatan
kajian yang konsisten terhadap keupayaan gaya keibubapaan meramal perkembangan psiko
sosial kanak-kanak (Hetherington, 1983; Wang et al., 1999; Dwairy et al., 2006) serta
kekompetenan instrumental, pencapaian akademik dan kawalan tingkah laku kanak-kanak
(Weiss & Schwarz, 1996; Miller, Cowan & Hetherington 1993). Dua dimensi utama yang
membezakan ketiga-tiga gaya keibubapaan menurut model Baumrind adalah variasi darjah
intimasi dan tahap kawalan ibu bapa terhadap anak-anak yang digambarkan dalam istilah
kebertanggungjawaban ibu bapa dan permintaan ibu bapa (parental responsiveness and parental
demandingness) (Baumrind, 1991).
Secara ringkas, gaya keibubapaan autoritarian dicirikan oleh sikap ibubapa yang high
demandingness tetapi low responsiveness di mana ibu bapa meletakkan jangkaan tinggi terhadap
anak-anak dengan mempraktik pendekatan kawalan, hukuman dan peraturan ketat yang tidak
membenarkan anak-anak mempersoalkannya. Sebaliknya, dalam gaya keibubapaan autoritatif,
ibu bapa adalah high demandingness dan high responsiveness iaitu mengamalkan ketegasan yang
diimbangi dengan kesediaan mendengar pandangan anak-anak, bertoleransi, setiakawan,
membantu serta mendidik secara berpenglibatan. Dalam gaya keibubapaan permisif pula, ibu
bapa dicirikan oleh sikap high responsiveness tetapi low demandingness iaitu bersikap terlalu
berlembut (lenient), memenuhi kehendak anak-anak dan tidak tradisional dengan menggangap
106

anak-anak sebagai individu yang matang dan boleh menentukan diri sendiri sehingga tidak
wujud tekanan, kawalan atau peraturan mengenai tingkah laku yang baik dan dilarang secara
kukuh (Baumrind, 1991). Rohaty (1998) telah meringkaskan ketiga-tiga ciri gaya keibubapaan
Baumrind ini dengan menyebutnya sebagai suatu keadaan di mana sesetengah ibu bapa bersifat
suka mendenda, sementara yang lain suka kepada ciri-ciri demokratik dan berbincang, dan yang
selebihnya pasif dengan tidak memilih apa-apa pendirian tentang perlakuan anak-anak.
Berpandukan model Baumrind, perbezaan dalam praktik gaya keibubapaan dihujahkan
memberi kesan ke atas pencapaian akademik anak-anak. Gaya keibubapaan yang disintesis telah
memberi sumbangan positif ke atas proses pembelajaran dan pembentukan keperibadian tinggi
anak-anak adalah gaya autoritatif sementara gaya permisif dan autoritarian dianggap condong
membawa kesan pasif, kelonggaran dan tekanan yang menjejaskan prestasi akademik. Menurut
Baumrind, kanak-kanak dan dewasa yang dibesarkan dalam keluarga autoritatif sentiasa
meletakkan diri mereka dalam skala objektif pengukuran yang kompeten secara sosial dan
instrumental berbanding yang bukan autoritatif sementara kanak-kanak yang ibu bapa mereka
tidak terlibat (uninvolved) pula memperlihatkan kekompetenan rendah dalam semua domain
(Baumrind, 1991; Weiss & Schwarz, 1996; Miller et al., 1993). Penggunaan model Baumrind
sebagai model asuhan dan pendidikan keluarga yang berjaya khususnya dalam menerangkan
pencapaian akademik anak-anak adalah amat meluas (Chan & Koo, 2010; Abar, Carter &
Winsler, 2009; Williams, 2008; Assadi et al., 2007; Jeynes, 2007; Dwairy, 2006; Ang & Goh,
2006; Maglio, 2006; Hickman & Crossland, 2005; Weiss & Schawz, 1996; Slicker, 1996;
Othman & Normalina, 2010; Aziyah, 2008; Norlizah , 2008; Ishak, 2004; Mohd Sharani &
Zainal, 2005; Azizi Yahya, 2006; Ishak, 2004). Sebagai contoh, Jeynes (2007) telah merumuskan
bahawa gaya keibubapaan berpenglibatan atau autoritatif berkorelasi positif dengan prestasi
pelajar berdasarkan gred akademik, rekod disiplin dan tingkah laku di sekolah. Sementara Ang
dan Goh (2006) pula menegaskan bahawa gaya keibubapaan paternal dan maternal (dominan
bapa atau ibu) yang autoritatif memberi kesan positif ke atas skor akademik pelajar berbanding
permisif dan autoritarian. Maglio (2006) selanjutnya menyimpulkan bahawa gaya keibubapaan
yang berbeza telah menyebabkan purata markah kumulatif pelajar berbeza secara signifikan.
Bukti-bukti empirik yang induktif berdasarkan konsistensi hasil kajian awal
menggunakan model Baumrind adalah melimpah ruah. Banyak kajian telah menyimpulkan
bahawa penglibatan ibu bapa sangat penting dalam mempertingkatkan kejayaan anak-anak di
sekolah sehingga setiap keluarga disarankan membentuk persekitaran rumah yang autoritatif
(Steinberg et al., 1992; Jeynes, 2007; Jewrell, 2008; Radziszewska et al., 1996). Walaupun
demikian, penerapan model gaya keibubapaan Baumrind secara deduktif dan sejagat masih
bermasalah berdasarkan beberapa penemuan kajian yang mempertikaikan kredibiliti model ini
terutama hasil kajian silang budaya dan masyarakat bukan barat (Levpuscek & Zupancic, 2009;
Baldwin, McIntyre & Hardaway, 2007; Elias & Yee, 2006; Chao & Sue, 1996). Misalnya kajian
Elias dan Yee (2009) di Malaysia mendapati gaya keibubapaan paternal dan maternal berbentuk
permisif, autoritarian dan autoritatif tidak berkorelasi positif dan signifikan dengan pencapaian
akademik pelajar sekolah rendah. Kajian oleh Levpuscek dan Zupancic (2009) di Slovania pula
mengatakan sokongan dan harapan tinggi keluarga telah memberi tekanan kepada pelajar
sehingga menurunkan pencapaian akademik mereka di sekolah. Beberapa kajian lain yang
meneliti praktik gaya keibubapaan dalam masyarakat silang budaya melibatkan kaum Cina
(Chen, Dong & Zhou, 1977; Chao, 1994; Chao & Sue, 1996), masyarakat Korea dan Turki
107

(Rohner &Pettengill, 1985; Kagitcibasi, 2005), Cina dan Eropah-Amerika (Cohen & Rice, 1997)
dan antara Cina Asia dan Australia (Leung, Lau & Lam, 1998) menunjukkan hasil yang
bercanggah dengan model Baumrind apabila kepelbagaian gaya keibubapaan dalam masyarakat
multi budaya tidak memberi kesan negatif ke atas pencapaian akademik anak-anak. Contohnya,
gaya autoritarian lebih menonjol dalam masyarakat Cina berbanding Australia dan EropahAmerika tetapi pencapaian akademik anak-anak adalah positif bagi kesemua masyarakat
berkenaan (Cohen & Rice, 1997; Leung, Lau & Lam 1998). Chao dan Sue (1996) turut
mencabar tipologi Baumrind dengan membawa pendekatan Konfusian sebagai alternatif.
Beberapa penemuan kajian silang budaya berkenaan menunjukkan bahawa faktor logik budaya
dan etnik tidak diambilkira sebaik-baiknya dalam model Baumrind. Percanggahan dalam banyak
kajian lepas menyebabkan hipotesis Baumrind yang menyarankan gaya keibubapaan autoritatif
sebagai model ikutan sejagat ialah sesuatu yang relatif terhadap praktik kekeluargaan dan
penyelidikan saintifik.
Artikel ini berusaha menganalisis sejauhmana model gaya keibubapaan Baumrind
berupaya dihubungkaitkan dengan pencapaian akademik pelajar di salah sebuah sekolah
menengah di Malaysia. Kajian ini penting kerana kajian-kajian awal terhadap aplikasi model
Baumrind agak tertumpu kepada pelajar sekolah rendah, pelajar tingkatan empat dan ke bawah,
kanak-kanak khas, kelompok remaja luar bandar dan ibu bapa ( Elias & Yee, 2006; Azizi
Yahya, 2005; Azizi Yahaya, Shahrin et al., 2008; Aziyah, 2008; Azlina, 2007), sedangkan dalam
proses perkembangan manusia, corak didikan dan lokus kawalan keluarga ke atas anak adalah
berbeza-beza menurut tahap perkembangan sosial dan fizikalnya. Model Baumrind serta kajiankajian awal juga tidak memberi tumpuan ke arah memahami kesan faktor-faktor sosio demografi
dan ekonomi keluarga terhadap praktik gaya keibubapaan dan pencapaian akademik yang turut
diberi penekanan dalam kajian.
Selaras dengan penekanan kajian, artikel ini membahaskan tiga persoalan iaitu: (i) apakah
jenis gaya keibubapaan yang paling dominan dan di tahap manakah ianya diamalkan oleh ibu
bapa dalam kalangan pelajar yang dikaji? (ii) adakah terdapat perhubungan signifikan antara
jenis-jenis gaya keibubapaan dengan pencapaian akademik pelajar seperti di dakwa Baumrind?
dan (iii) adakah perhubungan antara gaya keibubapaan dengan pencapaian akademik pelajar
dipengaruhi oleh latar belakang sosio demografi keluarga seperti aras pendapatan, bilangan anak,
tahap pendidikan dan jantina pelajar.
METODOLOGI KAJIAN
Data yang digunakan dalam penulisan artikel ini diperoleh dari satu tinjauan persampelan secara
rawak berkelompok ke atas semua pelajar tingkatan enam atas di Sekolah Menengah
Kebangsaan Rantau Panjang (SMKRP), Kelantan, sesi pengajian 2010. Berdasarkan statistik
pihak sekolah terdapat 59 pelajar tingkatan enam atas dengan taburan 21 pelajar dari aliran
ekonomi (kelas 6A1), 17 pelajar aliran sastera (kelas 6A2) dan 21 pelajar dari aliran seni (kelas
6A3). Kegiatan persampelan telah dijalankan ke atas semua pelajar dalam setiap kelompok kelas
berkenaan pada 12 Mac 2010. Walau bagaimanapun hanya sejumlah 55 pelajar berjaya
disampelkan kerana masing-masing dua pelajar tidak hadir ke sekolah dan dua lagi sedang
menjalani kegiatan ko-kurikulum di luar sekolah. Pengkaji telah membangunkan satu set borang
soalselidik yang mengandungi tiga bahagian iaitu: (i) latar belakang sosio demografi pelajar
seperti jantina, bilangan adik beradik, penjaga, umur ibu bapa dan pendapatan, (ii) gaya
108

keibubapaan yang diterapkan keluarga, dan (iii) pencapaian akademik pelajar (keputusan
peperiksaan percubaan STPM). Terdapat sejumlah 30 indikator dibentuk bagi mengukur ciri-ciri
gaya keibubapaan berasaskan model Baumrind. Dari jumlah berkenaan, masing-masing sejumlah
10 indikator mewakili gaya autoritatif, autoritarian dan permisif. Skala pengukuran data bagi
gaya keibubapaan adalah menggunakan Skala Likert 5 peringkat yang diwakili oleh 1 (sangat
tidak setuju) hingga 5 (sangat setuju), sementara data bagi maklumat sosio demografi dan
pencapaian akademik diukur menggunakan data nisbah dan sela menurut kesesuaian. Bagi data
pencapaian akademik, nilai yang dirujuk adalah markah Purata Nilai Gred Kumulatif (CPGA)
keseluruhan subjek yang diambil pelajar dalam peperiksaan percubaan STPM. CGPA diperolehi
dengan meminta pelajar menyatakan nilai berkenaan sementara ketepatan CGPA yang disemak
melalui rekod sekolah bagi pelajar berkaitan. CGPA adalah nilai yang diperolehi berdasarkan
campuran keseluruhan Nilai Mata Gred (NMG) subjek yang diambil dan dibahagi dengan jumlah
subjek diambil (CGPA=∑NMGSubjek ‚ ∑Subjek). NMG yang ditetapkan Kementerian Pelajaran
Malaysia (KPM) ialah 4.00 mewakili Gred A, 3.67 (A-), 3.33 (B+), 3.00 (B), 2.67 (B-), 2.33
(C+), 2.00 (C), 1.67 (C-), 1.33 (D+), 1.00 (D) dan 0.00 (F) (Majlis Peperiksaan Malaysia, 2011).
Para pelajar telah diberi sesi penerangan selama lima minit bagi menjawab soalan-soalan
dalam kertas soal selidik. Pelajar tidak diberi pengetahuan awal mengenai jenis-jenis gaya
keibubapaan serta ciri-cirinya seperti bentuk kawalan, kesetiakawanan, penegasan, denda,
pemihakan dan lain-lain bertujuan meminimakan bias akibat tendensi pelajar meletakkan diri
dalam gaya kepimpinan yang disukai. Ujian kebolehpercayaan soal selidik ke atas kesemua 30
indikator yang mengukur gaya keibubapaan telah dijalankan melalui perisian Statistical Package
For Social Science Versian 16.0 (SPSS16.0) menggunakan metod alfa Cronbach (α) dengan
nilai kebolehpercayaan 0.827. Nilai ini dianggap baik dan mempunyai konsistensi dalaman yang
tinggi (George, 2003; Bland & Altman, 1997).
Empat hipotesis utama yang diuji dalam kajian ini telah diringkaskan dalam Jadual 1.
Pembentukan hipotesis nol dan alternatif 1, 2 dan 3 (disimbolkan oleh H0 dan HA), adalah
berpandukan saranan model Baumrind sementara hipotesis 4 adalah hipotesis bebas yang
dibangunkan sendiri oleh pengkaji.
Jadual 1: Ringkasan Hipotesis Ujian
Pernyataan Hipotesis
H01: Tidak terdapat korelasi yang signifikan (positif) antara gaya autoritatif dengan
pencapaian akademik (p=0).
HA1: Terdapat korelasi yang signifikan (positif) antara gaya permisif dengan pencapaian ( p
≠ 0).
H02: Tidak terdapat korelasi yang signifikan (negatif) antara gaya permisif dengan
pencapaian akademik (p = 0)
HA2: Terdapat korelasi yang signifikan (negatif) antara gaya permisif dengan pencapaian (p
≠ 0)
H03: Tidak terdapat korelasi yang signifikan antara gaya autoritarian dengan pencapaian
akademik (p = 0)
HA3: Terdapat korelasi yang signifikan antara gaya autoritarian dengan pencapaian akademik
(p ≠ 0)
109

H04: Faktor-faktor sosio demografi terpilih keluarga (pendapatan, bilangan adik beradik,
status penjaga dan jantina) tidak mempengaruhi kesignifikan perhubungan antara gaya
keibubapaan dan pencapaian akademik (p = 0).
H04: Faktor-faktor sosio demografi terpilih keluarga mempengaruhi kesignifikan
perhubungan antara gaya keibubapaan dan pencapaian akademik (p ≠ 0).
Ujian taburan kenormalan data (gaya autoritatif, permisif dan autoritarian) melalui
kaedah histogram seperti dicadangkan Park (2009) telah dijalankan melalui SPSS dan hasil
menunjukkan kesemua data memenuhi syarat taburan normal. Kaedah analisis deskriptif mudah
dan analisis Friedman telah digunakan bagi menerangkan perbezaan jenis-jenis amalan gaya
keibubapaan yang diamalkan ibu bapa sementara bagi pengujian hipotesis nol 1, 2 dan 3 pula,
analisis menggunakan kaedah korelasi Pearson sehala (non directional). Metod non directional
digunakan apabila seseorang pengkaji tidak mahu menetapkan kawasan penolakan yang khusus
bagi data yang diuji (Freund, 1984). Ia dipilih bersesuaian dengan percanggahan literatur
mengenai ketekalan model Baumrind seperti dibahaskan di awal artikel. Kekuatan korelasi yang
diperolehi dari hasil ujian ditafsir berdasarkan rule of thumb oleh Hinkle, Wiersma dan Jurs
(1979) di mana nilai pekali korelasi antara .01-.03 adalah dianggap lemah, .03-.05 sebagai
rendah, .05-.07 sebagai sederhana, .07-.09 sebagai tinggi dan .09-1.00 sebagai korelasi yang
tinggi (Kotrlik & Williams, 2003).
HASIL KAJIAN DAN PERBINCANGAN
Latar Belakang Responden
Secara ringkas, daripada 55 pelajar yang telah disampelkan, 38.2 peratus adalah dari aliran
pendidikan ekonomi (kelas 6A1), 27.3 peratus dari aliran sastera (kelas 6A2) dan 34.5 peratus
dari aliran pendidikan seni (kelas 6A3). Sejumlah 85.5 peratus pelajar tinggal dengan kedua-dua
ibu bapa mereka, 9.1 peratus tinggal dengan ibu dan 5.5 peratus dengan bapa. Purata aras
pendapatan keluarga pelajar yang dikaji adalah RM900.00 sebulan. Walau bagaimanapun tingkat
ketaksamaan pendapatan bulanan keluarga adalah tinggi dengan nilai maksimum RM6,000.00,
minimum RM450.00, mod RM500.00 dan sisihan piawai RM844.124. Sejumlah besar iaitu 80.0
peratus pelajar termasuk dalam keluarga berpendapatan rendah di bawah RM1000 sebulan. Dari
segi pencapaian akademik berasaskan Purata Nilai Gred Kumulatif, data menunjukkan nilai
terkecil Purata Nilai Gred Kumulatif ialah 1.08 sementara maksimum adalah 3.50.
Praktik Gaya Keibubapaan
Jadual 2 menunjukkan tiga jenis gaya keibubapaan yang diterapkan keluarga ke atas responden
kajian. Berdasarkan analisis deskriptif melalui kaedah penggabungan (computation) sub
indikator bagi setiap konstruk gaya keibubapaan, skor purata tertinggi yang dicapai adalah bagi
gaya keibubapaan autoritatif (49.60), disusuli oleh gaya autoritarian (31.40) dan permisif (20.32).
Dapatan ini secara deskriptifnya menunjukkan bahawa gaya keibubapaan autoritatif adalah lebih
menonjol. Hasil ujian Friedman telah mengesahkan lagi bahawa jenis gaya keibubapaan yang
diterapkan keluarga ke atas pelajar yang dikaji adalah berbeza secara signifikan [χ2 (2, N=55) =
100.473, k<0.05] dengan skor pangkatan gaya autoritatif lebih tinggi (2.98) berbanding
authoritarian (1.95) dan permisif (1.09).

110

Jadual 2: Keputusan statistik deskriptif dan ujian Friedman bagi gaya keibubapaan yang
diterapkan ibu bapa ke atas pelajar (N=55)
Gaya Keibubapaan

Deskriptif
Sub
Jumlah Sisihan
item
Skor
Piawai
Autoritatif
10
2726.00
6.53
Permisif
10
1118.00
5.05
Autoritarian
10
1727.00
5.41
* signifikan pada aras keertian 0.05

Ujian Friedman
Purata
Skor
49.60
20.32
31.40

Rank
Purata
2.98
1.09
1.95

df=2, N=55,
χ2=100.473
Asymp. Sig=000*

Berdasarkan dapatan kajian, dapat disimpulkan bahawa gaya keibubapaan autoritatif
adalah paling dominan diterapkan ibu bapa dalam kalangan subjek kajian. Penemuan ini selaras
dengan dapatan beberapa pengkaji awal seperti Azizi (2005), Othman dan Normalina (2010) dan
Enggen dan Kauchak (1994) yang menyimpulkan bahawa gaya keibubapaan autoritatif adalah
gaya paling popular diterapkan ibu bapa disebabkan keupayaannya dalam membina
kecemerlangan sahsiah, akademik dan keyakinan diri anak. Sebagai contoh Azizi (2005)
mendapati 50.0 peratus ibu bapa dari sejumlah 216 pelajar yang dikaji menerapkan gaya
keibubapaan autoritatif berbanding permisif (26.9 peratus), authoritarian (13.9 peratus) dan gaya
kecuaian (8.3 peratus). Kajian oleh Kazmi et al. (2011) di Pakistan turut menyokong dapatan ini
apabila menegaskan terdapat perbezaan yang signifikan dalam gaya kepimpinan keluarga yang
diterapkan dalam masyarakat Khyber Phyktun dengan majoriti sampel keluarga pelajar
mempraktik gaya autoritatif.
Kedominan gaya keibubapaan autoritatif berbanding gaya autoritatian dan permisif dalam
kajian ini memperlihatkan bahawa ibu bapa pelajar yang dikaji cenderung mendidik anak-anak
mereka dengan menerapkan 10 ciri gaya keibubapaan yang menekankan high responsiveness dan
high demandingness dalam aspek berkaitan pendidikan seperti yang dikaji, antaranya ciri-ciri
tegas tetapi prihatin, kerap berkomunikasi, meluangkan banyak masa, memberi dorongan dan
pertolongan, bertanya mengenai hal akademik dan tidak menyisihkan anak. Keadaan ini
menunjukkan bahawa usia anak-anak yang semakin meningkat remaja bukan penghalang kepada
ibu bapa untuk bersikap autoritatif. Dalam Jadual 3, pemecahan skor purata kepada tiga skala
atau tahap mendapati pengamalan gaya keibubapaan autoritatif di atas bukan sahaja dominan
dari segi pilihan ibu bapa tetapi juga dari segi tahap penerapan nilai-nilai positif berkenaan.
Berdasarkan jadual, sejumlah 50.9 peratus pelajar dapat dikelaskan dalam kumpulan keluarga
yang mempraktik gaya keibubapaan autoritatif (high responsiveness, high demandingness) di
tahap tinggi, 43.6 peratus pada tahap sederhana dan hanya 5.5 peratus pada tahap rendah. Ibu
bapa yang mempraktik gaya permisif (high responsiveness, low demandingness) dan autoritarian
(high demandingness, low responsiveness) pula cenderung mengamalkannya pada tahap
sederhana dan rendah menunjukkan masih terdapat sedikit ‘kawal selia’ di sebalik kelonggaran
atau ‘fleksibiliti’ di sebalik ketegasan yang ditunjukkan.

111

Jadual 3: Tahap penerapan gaya keibubapaan (N=55)
Gaya Kepimpinan

Taburan pelajar berdasarkan skor purata
menurut skala (peratus)
Rendah
Sederhana
Tinggi
5.5
43.6
50.9
30.9
52.7
16.4
25.5
50.9
23.6

Autoritatif
Permisif
Autoritarian

Secara keseluruhan, tret asuhan seperti ditemui dalam Jadual 3.0 memperlihatkan
kedominan sesuatu gaya keibubapaan yang diamalkan. Ibu bapa yang autoritatif dilihat
cenderung bersikap benar-benar autoritatif sementara ibu bapa yang permisif dan autoritarian
pula cenderung bersikap sederhana dan rendah. Dapatan ini konsisten dengan pendapat Hoeve
et al. (2009) yang merumuskan bahawa seseorang ibu bapa yang bersikap autoritarian tidak
bermakna mereka telah meninggalkan sepenuhnya ciri-ciri permisif dan ‘kelembutan’. Baumrind
sendiri telah menyifatkan pertalian gaya-gaya keibubapaan ini sebagai satu kontinum di mana
autoritarian dan permisif dianggap sebagai dua titik utama dengan gaya autoritatif berada di
tengah-tengah (Baumrind, 1991).
Pengaruh Gaya Keibubapaan Ke Atas Pencapaian Akademik
Hasil ujian ke atas hipotesis nol 1, 2 dan 3 seperti diringkaskan dalam Jadual 4 mendapati
kesemua gaya keibubapaan tidak mempunyai hubungan signifikan dengan pencapaian akademik
pelajar. Berdasarkan keputusan ujian ini, kesemua hipotesis nol 1, 2 dan 3 gagal ditolak dan
dirumuskan bahawa hipotesis alternatif perlu diterima (autoritatif, r=0.020, k>0.05, permisif r=0.210, k>0.05, autoritarian r=0.036, k>0.05).
Jadual 4 : Kolerasi gaya keibubapaan dengan pencapaian akademik (N=55)
Gaya Kepimpinan
Autoritatif

Korelasi
(r)
0.020

Kesignifikan (k)
0.05
0.885

Permisif

-0.210

0.124

Autoritarian

0.036

0.792

Hipotesis
diuji
H01: p = 0
HA1: p ≠ 0
H02: p = 0
HA2: p ≠ 0
H03: p = 0
HA3: p ≠ 0

Keputusan
Gagal Menolak H01
Gagal Menolak H02
Gagal Menolak H03

Berdasarkan dapatan di atas, dapat dirumuskan bahawa kesemua nilai-nilai skor bagi ciri
gaya keibubapaan yang diamalkan ibu bapa ke atas anak sama ada autoritatif, permisif atau
autoritarian tidak berhubung secara signifikan dengan pencapaian akademik (CGPA).
Perhubungan yang wujud, sekalipun ada boleh disifatkan pada skala yang sangat lemah dan
rendah (Hinkle, Wiersma & Jurs, 1998). Dapatan ini menunjukkan bahawa berjaya atau gagalnya
akademik pelajar bukan disebabkan gaya keibubapaan yang diamalkan semata-mata tetapi
dipengaruhi oleh pembolehubah-pembolehubah lain yang tidak diteliti seperti tingkat kebijakan
(IQ), kestabilan emosi (EQ), genetik, kualiti diri dan daya tindak individu, personaliti pelajar,
peranan dan keberkesanan pengajaran guru serta pengaruh rakan sebaya.
112

Penemuan kajian ini tidak selaras dengan hasil kajian beberapa penyelidikan awal dalam
dan luar negara seperti telah dibincangkan (lihat Chan & Koo, 2010; Abar et al., 2009; Williams,
2008; Assadi et al., 2007; Jeynes, 2007; Dwairy et al, 2006; Ang & Goh, 2006; Maglio, 2006;
Hickman & Crossland, 2005; Weiss & Schawz, 1996; Slicker, 1996; Othman & Normalina,
2010; Aziyah, 2008; Norlizah, 2008; Ishak, 2004; Mohd Sharani & Zainal, 2005; Azizi Yahya,
2006; Ishak, 2004). Misalnya di peringkat dalam negara, kajian Mohd Sharani dan Zainal (2005)
telah merumuskan gaya kepimpinan autoritatif adalah signifikan kepada pencapaian pelajaran
kanak-kanak berdasarkan sifat-sifat gaya keibubapaan yang menekankan interaksi positif seperti
penghargaan dan kendiri. Sementara Azizi (2006) merumuskan gaya keibubapaan permisif
mendorong pencapaian yang merosot disebabkan faktor corak komunikasi yang terbuka dan
sikap ibu bapa yang kurang menekankan tingkah laku terkawal ke atas anak. Ishak Yahya (2004)
pula menyatakan konsep kendiri dan pencapaian akademik remaja dipengaruhi secara signifikan
oleh peranan ibu bapa selaku moderator dengan pencapaian lebih baik dalam gaya autoritatif. Di
peringkat luar negara, Weiss dan Schwarz (1996) menyatakan menerusi pelbagai kajian kualitatif
dan kuantitatif, kanak-kanak dan remaja dengan didikan keluarga autoritatif lebih cenderung
memperoleh skala pengukuran tinggi bagi kekompetenan sosial dan instrumental berbanding
yang bukan autoritatif. Penyelidik lain seperti Hickman et al. (2000), Radzisewska et al. (1996),
Steinberg et al. (1989), Chan dan Koo (2010), Williams (2008), Jeynes (2007), Ang (2006),
Maglio (2006) dan Slicker (1996) pula telah merumuskan bahawa gaya keibubapaan autoritatif
memberi kesan yang positif ke atas prestasi akademik pelajar serta aspek-aspek lain berkaitan
sahsiah dan perlakuan kanak-kanak berbanding gaya indulgent (permisif) dan autoritarian yang
bertendensi menyumbang hasil yang negatif. Perbezaan dapatan kajian ini berbanding beberapa
kajian awal adalah disebabkan kajian-kajian awal yang memfokus kepada pelajar sekolah rendah
berbanding menengah yang mempunyai lokus kawalan diri dan sosial yang lebih luas atau bebas.
Berdasarkan keputusan ujian ini, dapat disimpulkan bahawa model gaya keibubapaan
Baumrind yang menyarankan bahawa gaya autoritatif dapat meningkatkan pencapaian akademik
anak-anak mempunyai aras ketepatan yang kurang jitu sebagai pembolehubah peramal dalam kes
data kajian. Justeru itu, pandangan beberapa sarjana yang menganggap model ini sebagai model
tipikal barat yang tidak semestinya berhasil dalam masyarakat multi budaya dan etnik dapat
disokong.
Pengaruh Faktor Sosio Demografi Sebagai Confound Variables
Dalam model Baumrind, elemen-elemen sosio demografi dan latar belakang sosio ekonomi
keluarga tidak ditekankan sebagai penentu yang mempengaruhi perhubungan antara gaya
keibubapaan dengan pencapaian akademik pelajar. Dalam Jadual 5, ujian–t telah dijalankan bagi
melihat kesan faktor-faktor jantina, pendapatan keluarga (cut point RM1000), pemilikan bilik
sendiri, pemilikan komputer dan Internet ke atas ke atas jenis gaya keibubapaan dan pencapaian
akademik (CGPA).

113

Jadual 5: Keputusan ujian -T perbezaan gaya keibubapaan dan pencapaian akademik berdasarkan
pembolehubah sosio demografi terpilih
Faktor sosio demografi

Gaya keibubapaan
(k, sig pada aras α = 0.05)
Autoritatif
Autoritarian
Permisif
Jantina
.681
.412
.397
Pendapatan keluarga
.195
.006*
.985
Bilik Sendiri
.376
.199
.118
Pemilikan komputer
.304
.410
.754
Internet
.677
.544
.435
* Perbezaan adalah signifikan pada aras keertian 0.05

Pencapaian
akademik
.040*
.849
.050*
.845
.653

Secara ringkas, keputusan ujian dalam Jadual 5 menunjukkan bahawa amalan gaya
keibubapaan yang diterapkan keluarga ke atas anak adalah tidak berbeza secara signifikan
berasaskan jantina. Walaupun begitu, pencapaian akademik anak perempuan adalah lebih baik
dan berbeza secara signifikan dengan anak lelaki. Gaya keibubapaan yang diterapkan keluarga
juga tidak berbeza berasaskan aras pendapatan keluarga (kecuali bagi gaya autoritarian) di mana
keluarga berpendapatan melebihi RM1000 lebih condong bersikap autoritarian berbanding
keluarga berpendapatan di bawah RM1000). Walaupun demikian pencapaian anak-anak adalah
tidak berbeza secara signifikan disebabkan oleh aras pendapatan keluarga berkenaan. Selain itu,
anak-anak yang mempunyai bilik sendiri mempunyai pencapaian yang lebih baik dan berbeza
secara signifikan dengan pelajar yang tidak mempunyai bilik sendiri tanpa mengira pendekatan
gaya keibubapaan yang diterapkan keluarga mereka. Dalam Jadual 6, analisis lanjut melalui tiga
ujian korelasi sehala yang dijalankan berdasarkan ciri kumpulan responden yang khusus iaitu
jantina, pendapatan dan pemilikan bilik menunjukkan kesemua gaya keibubapaan adalah tidak
berhubung secara signifikan dengan pencapaian akademik pelajar iaitu probabiliti signifikan
melebihi 0.05 (k>0.05).
Jadual 6: Keputusan ujian korelasi sehala bagi gaya keibubapaan dengan pencapaian akademik
berasaskan kumpulan sosio demografi (aras signifikansi, α=0.05)
Pembolehubah sosio demografi
Jantina

1 = lelaki (n, 20)
2 = Perempuan (n,35)

Autoritatif
(k, sig)
.518
.607

Pendapatan 1= <RM1000 (n, 45)
2= >RM1000 (n, 10)
Ada bilik
1 = ada (n, 41)
2 = tiada (n, 14)

.485
.229
.590
.836

Autoritarian
(k, sig)
.312
.107
.789
.968
.452
.638

Permisif
(k, sig)
.761
.835
.060
.558
.168
.580

Berdasarkan keputusan ujian berkenaan, hipotesis nol 4 gagal ditolak dan dirumuskan
bahawa faktor-faktor sosio-demografi yang diteliti tidak memberi kesan ke atas perhubungan
antara gaya keibubapaan dengan pencapaian akademik.

114

KESIMPULAN DAN CADANGAN
Berdasarkan hasil pengujian, artikel ini merumuskan bahawa data yang diperolehi tidak cukup
kuat untuk membuktikan wujudnya kesepadanan hubungan antara gaya keibubapaan dengan
pencapaian akademik seperti disarankan Baumrind. Dari sudut penyelidikan saintifik, pengujian
yang dijalankan telah menolak hipotesis model Baumrind. Rumusan yang dapat dibuat ialah
bahawa ibu bapa yang mempraktik gaya keibubapaan autoritatif tidak semestinya dapat
mengesahkan kejayaan akademik yang cemerlang khususnya di peringkat remaja akhir yang
dikaji, begitu juga pemilihan gaya keibubapaan bersifat autoritarian dan permisif tidak
semestinya menyebabkan anak berjaya atau gagal secara signifikan. Oleh itu, adalah penting
disarankan bahawa ibu bapa seharusnya mempraktikkan gaya keibubapaan yang bersesuaian
seperti pendekatan campuran terhadap anak-anak berdasarkan tahap perkembangan umur
tertentu. Ini kerana terdapat keadaan di mana ibu bapa perlu bersikap tegas, memberi tekanan
dan mengawal anak-anak mereka sementara pada waktu-waktu yang lain memberi kelonggaran
dan mengamalkan gaya bersifat kemesraan.
Di sisi penyelidikan saintifik, dapatan kajian yang tidak signifikan menimbulkan satu
persoalan yang menarik untuk diteliti lebih lanjut iaitu persoalan mengenai apakah punca sebenar
para pelajar di usia remaja akhir ini gagal mendapat pencapaian tinggi sejajar dengan praktik
gaya keibubapaan yang diamalkan keluarga? Bagi ibu bapa, ia sesuatu yang mengecewakan
apabila mereka mendapati anak-anak masih lagi gagal mendapat prestasi baik sedangkan mereka
telah sedaya upaya bersikap autoritatif seperti disarankan Baumrind. Kekecewaan ini tidak harus
dilihat dalam konteks gaya asuhan ibu bapa sahaja sebaliknya memerlukan penyemakan ke atas
aspek kualiti diri pelajar seperti tahap IQ, EQ, personaliti, tingkat motivasi, minat, kesihatan diri
dan pengaruh persekitaran yang lebih luas seperti rakan sebaya, sekolah dan masyarakat itu
sendiri.
Berdasarkan kelemahan model Baumrind dalam meramal pencapaian akademik pelajar
remaja akhir, artikel ini mengesyorkan supaya model ini diperbaiki dengan mengambil kira
faktor-faktor kualiti diri pelajar dan pengaruh persekitaran yang dinyatakan. Dengan mengambil
kira pengaruh kualiti diri pelajar dan pengaruh persekitaran, berkemungkinan hasil yang lebih
baik dapat ditemui. Misalnya gaya keibubapaan autoritatif hanya boleh memberi kesan positif
dan maksimum ke atas pencapaian akademik pelajar remaja akhir ini setelah diambil kira tahap
IQ, EQ, kualiti guru dan persekitaran masyarakat. Selain itu, penyelidik akan datang adalah
disarankan supaya menggunakan metodologi dan kaedah analisis baru yang lebih baik seperti
penggunaan persamaan permodelan melalui teknik AMOS 5.0 selain melaksanakan kajian silang
budaya dan meningkatkan saiz sampel ke tahap lebih besar. Keadaan ini penting bagi
memastikan model Baumrind dapat diterima atau ditolak sebagai sebuah pendekatan
kekeluargaan yang berorientasikan pencapaian cemerlang.

115

RUJUKAN
Abar, B., Carter, K. L. & Winsler, A. 2009. The effects of maternal parenting style and
Adolescents. American Journal of Orthopsychiatry, 76 (4), 503–511.
Ang, R.P. & Goh, D.H. 2006. Authoritarian Parenting Style in Asian Societies: A ClusterAnalytic Investigation. Contemporary Family Therapy, 28(1), 131- 151.
Assadi, S., Zokaei, N., Kaviani, H., Mohammadi, M., Ghaeli, P., Gohari, M. & Van De Vijver,
F. 2007. Effect of Socio-cultural Context and Parenting Style on Scholastic Achievement
Among Iranian Adolescents. Social Development, 16(1), 169–180.
Aziyah Binti Abu Bakar. 2008. Hubungan Pola Komunikasi Keluarga Dengan Gaya
Keibubapaan Dan Kejelekitan Dalam Keluarga. Selangor. Tesis Master (tidak terbit),
Universiti Putra Malaysia, Serdang.
Azizi Yahaya, Shahrin Hashim, Yusof Boon & Mohd Fadzli Abu Bakar. 2008. Pendidikan
Agama, Keseimbangan Kognitif dan Tingkah Laku Positif di Kalangan Pelajar Darjah
Khas Sekolah Agama. Universiti Teknologi Malaysia, Johor Bahru.
Azizi Yahaya. 2005. Hubungan Antara Konsep Kendiri, Motivasi Dan Gaya Keibubapaan
Dengan Pencapaian pelajar.
Akses atas talian pada 30 Oktober 2011 di
http://eprints.utm.my/2332/2/AziziYahaya__Hubungan_Konsep_Kendiri,_motivasi_dan_
gaya.pdf.
Azlina, A. M, Raja Zirwatul Aida & Siti Aisyah Saat. 2007. Kebimbangan akademik dan kerjaya
serta hubungan kekeluargaan: satu tinjauan terhadap golongan remaja di luar bandar.
Tesis (tidak terbit), Universiti Malaysia Terengganu.
Baldwin, D. R., Mclntyre, A. & Hardaway, E. 2007. Perceived parenting styles on college
students’ optimism. Journal of College Student, 41, 550-557.
Baumrind, D. 1991. The influence of parenting style on adolescent competence and substance
use. Journal Of Early Adolescence, 11(1), 56-95.
Baumrind, D. 1966. Effects of authoritative parental control on child behavior. Child
Development, 37, 887-907.
Baumrind, D. 1967. Child care practices anteceding three patterns of preschool behavior. Genetic
Psychology Monographs, 75, 43-88.
Bland J.M. & Altman, D.G. 1997. Statistics notes: Cronbach's alpha. Akses atas talian, 30
Oktober 2011 di http://www.bmj.com/content/314/7080/572.full
Chan, T. W. & Koo, A. 2010. Parenting Style and Youth Outcomes in the UK. European
Sociological Review, 26 (5).

116

Chao, R. K. & Sue, S. 1996. Chinese parental influence and their children’s school success: A
paradox in literature on parenting styles. In S. Lau (Ed.), Growing up the Chinese way
(pp. 93-120). Hong Kong: Chinese University Press.
Chao, R. K. 1994. Beyond parental control and authoritarian parenting style: Understanding
Chinese parenting through the cultural notion of training. Child Development, 65, 11111119.
Chen, X., Dong, Q. & Zhou, H. 1997. Authoritative and authoritarian parenting practices and
social and school performance in Chinese children. International Journal of Behavioral
Development, 21, 855-873.
Dwairy, M., Achoui. M., Abouserie, R., Farah, A., Ghazali, I., Fayad, M. & Khan, H.K. 2006.
Parenting Styles In Arab Societies: A First Cross-Regional Research Study. Journal of
Cross Cultural Psychology, 37 (3), 1-18.
Elias, H. &Yee, T. H. 2009. Relationship between Perceived Paternal and Maternal Parenting
Styles and Student Academic Achievement in Selected Secondary Schools. European
Journal of Social Sciences, 9(2). Akses atas talian, 30 Oktober 2011 di
http://www.eurojournals.com/ejss_9_2_01.pdf
Freund, J.E. 1984. Modern Elementary Statistics, sixth edition. Prentice hall.
Gadeyne, E., Ghesquiere, P. & Onghena, P. 2004. Longitudinal relations between parenting and
child adjustment in young children. Journal of Clinical Child and Adolescent
Psychology, 22, 347-358.
George, D. & Mallery, P. 2003. SPSS for Windows step by step: A simple guide and reference.
11.0 update (4th ed.). Boston: Allyn & Bacon.
Hetherington, E.M. (Ed.) 1983. Mussen manual of child psychology (Vol. 4, 4th ed.). New York:
John Wiley.
Hickman, G. & Crossland, G. 2005. The Predictive Nature of Humor, Authoritative Parenting
Style, and Academic Achievement on Indices of Initial Adjustment and Commitment to
College among College Freshmen. Akses atas talian, 24 Oktober 2011 di
http://baywoodmetapress.com/app/home/contribution.asp?
Hinkle, D. E., Wiersma, W. & Jurs, S.G. 1979. Applied statistics for the behavioral sciences.
Chicago: Rand McNally College Publishing.
Hoeve, M., Dubas, J., Eichelsheim, V., Laan, P., Smeenk, W. & Gerris, J. 2009. The
Relationship Between Parenting and Delinquency: A Meta-analysis. Journal of Abnormal
Child Psychology, 37, 749-775.
Park, Hun Myoung. 2008. Univariate Analysis and Normality TestUsing SAS, Stata, and SPSS.
Working Paper. The University Information Technology Services (UITS) Center for
117

Statistical and Mathematical Computing, Indiana University. Akses atas talian, 29
Oktober 2011 di http://www.indiana.edu/~statmath/stat/all/normality/index.html
Ishak Mad Shah. 2004. Konsep Kendiri Dan Pencapaian Akademik Golongan Remaja: Melihat
Sejauhmana Gaya Kepimpinan Ibu Bapa Sebagai Moderator. Tesis tidak terbit. Johor
Bharu, UTM.
Ishak Mad Shah. 2004. Konsep Kendiri Dan Pencapaian Akademik Golongan Remaja: Melihat
Sejauhmana Gaya Kepimpinan Ibu Bapa Sebagai Moderator. Johor Bharu, UTM.
Jewrell, R. 2008. Relationship between parenting style and academic achievement and the
mediating influences of motivation, goal-orientation and academic efficacy. Akses atas
talian, 28 Oktober 2011 di ProQuest Digital Dissertations. ( AAT 3340755).
Jeynes, W. H. 2005. Parental Involvement and Student Achievement: A Meta-Analysis. Urban
Education, 42 (1), 82-110. Akses atas talian 29 Oktober 2011 di
http://www.hfrp.org/publications-resources/browse-ourpublications/parental
Jeynes, W. H. 2007. The Relationship Between parental involvement and urban secondary
school student academic achievement: A meta-analysis. Urban Education, 42 (1), 82110.
Joshi, A., Ferris, C., Otto, L. & Regan, C. 2003. Parenting styles and academic achievement in
college students. Psychological Reports, 93 (1), 823-828.
Kagitcibasi, C. 2005. Autonomy and relatedness in cultural context: Implications for self and
family. Journal of Cross-Cultural Psychology, 36, 1-20.
Kazmi, S.F, Sajjid, M. & Pervez, T. 2011. Parental Style And Academic Achievement Among
The Students. International Journal Of Academic Research , 3 ( 2), 582-588.
Kotrlik, J.W. & Williams, H.A. 2003. The Incorporation of Effect Size in Information
Technology, Learning, and Performance Research. Information Technology, Learning,
and Performance Journal, 21 (1), 1-7.
Leung, K., Lau, S. & Lam,W.L. 1998. Parenting styles and academic achievement cross-cultural
study. Merrill-Palmer Quarterly, 44 (2), 157-172.
Levpuscek, M.P. & Zupancic, M. 2009. Math Achievement in Early Adolescence: The Role of
Parental Involvement, Teachers' Behavior, and Students' Motivational Beliefs about
Math. The Journal of Early Adolescence, 29(4), 541-570.
Maglio, C. 2006. Parenting Style and Family Structure on Academic Achievement Effect of In
Adolescents that Live in a Rural Setting. Akses atas talian, 27 Oktober 2011 di ProQuest
Digital Dissertations.

118

Majlis

Peperiksaan Malaysia.
http://www.mpm.edu.my/

2011.

Akses

atas

talian

pada

30

Oktober

2011,

Miller, N. B., Cowan, P. A., Cowan, C. P. & Hetherington, E. M. 1993. Externalizing in
preschoolers and early adolescents: A cross-study replication of a family model.
Developmental Psychology, 29(1), 3-18.
Mohd Sharani bin Ahmad & Zainal bin Madon. 2005. Panduan Mengurus Remaja Moden. PTS
Publishing Sdn. Bhd.
Norlizah Che Hassan. 2008. Perkaitan cara gaya keibubapaan dengan konsep kendiri dan
tingkah laku delinkuan remaja. Tesis PhD (tidak terbit), University Malaya, Kuala
Lumpur.
Othman Bin Md. Johan & Normalina Binti Md Nazeri. 2010. Profil Gaya Didikan Ibu Bapa
Pelajar Cemerlang Berbanding Pelajar Lemah. Johor Bharu. UTM.
Radziszewska, B., Richardson, L., Dent , C. & Flay, B. 1996. Parenting style and adolescent
depressive symptoms, smoking, and academic achievement: Ethnic, gender, and SES
differences. Journal of Behavioral Medicine, 19(3), 289-305.
Rohaty Mohd. Majzub. 1998. Memahami jiwa Dan Minda Remaja. Selangor. Fajar Bakti Sdn.
Bhd.
Rohner, R. P. & Pettengill, S. M. 1985. Perceived parental acceptance-rejection and parental
control among Korean adolescents. Child Development, 56, 524-528.
Slicker, E. K. 1996. Parenting Style and Family Environment as They Relate to Academic
Achievement and Problem Behaviors in Older Adolescents. Akses 29 Oktober 2011 di
http://www.eric.edu.gov/ERICWebPortal/search/detailmini.jspERICExt ED397376
Steinberg, L., Elmen, J. D. & Mounts, N.S.1989. Authoritative Parenting, psychosocial maturity,
academicsuccess among adolescents. Child Development, 60 (6),1424-1436. Akses atas
talian, 28 Oktober 2011 di http://www.ncbi.nlm.nih.gov/pubmed/9270213
Steinberg, L., Lamborn, S. D., Dornbusch, S. M. & Darling, N. 1992. Impact of parenting
practices on adolescent achievement: authoritative parenting, school involvement, and
encouragement to succeed. Child Development, 63(5), 1266–1281.
Wang, A., Stevens, B., Chen, P. & Qian, M. 1999. The Impact of Family Socialization Practices
on Children's Socialization in China. Journal of Research in Childhood Education, 14.
Weiss, L. H. & Schwarz, J. C. 1996. The Relationship between Parenting Types and Older
Adolescents' Personality, Academic Achievement, Adjustment, and Substance Use. Child
Development, 67, 2101–2114.

119

Williams,W. 2008. The Relationship Between Parenting Practices, Socioeconomic Status, and
Ethnicity to the Academic Achievement of High School Students . Akses atas talian, 29
Oktober 2011 di http://www.allfreeessays.com/essays/Relationship-Between-ParentingPractices-Soeconomic-Status/11502.html

Nik Hairi Omar
Pensyarah
Pusat Pengajian Psikologi dan Pembangunan Manusia,
Fakulti Sains Sosial dan Kemanusiaan,
UKM 43650 Bangi Selangor
Emel: hairi@ukm.my

120

