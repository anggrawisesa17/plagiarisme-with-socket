Jurnal Pengurusan 30 (2010) 49-61

Jurnal Pengurusan 30 (Julai 2010) / 49

Faktor-Faktor yang Mempengaruhi Gelagat
Kepatuhan Zakat Perniagaan
Factors that Influenced the Business Zakah
Compliance Behaviour
Ram Al Jaffri Saad, Zainol Bidin,
Kamil Md. Idris & Md Hairi Md Hussain

ABSTRAK
Kajian ini cuba mencari penjelasan tentang punca gelagat kepatuhan zakat perniagaan yang didapati berada di
paras yang amat rendah. Dengan menggunakan teori gelagat terancang, kajian ini cuba menyingkap sama ada
asas teori ini seperti sikap, norma subjektif, dan kawalan gelagat ditanggap dapat menerangkan niat dan gelagat
kepatuhan dalam persekitaran zakat perniagaan. Analisis regresi berbilang (multiple regression analysis) digunakan
bagi menguji model niat dan gelagat kepatuhan zakat perniagaan. Keputusan kajian ke atas 108 peniaga sekitar
negeri Perlis menunjukkan bahawa model kajian ini adalah selari dengan saranan teori gelagat terancang. Justeru,
apa pun tindakan atau strategi yang bakal diambil perlu mengambil kira kefahaman tentang faktor-faktor asas dalam
teori gelagat terancang.
ABSTRACT
This study attempts to gain explanation on the possible cause of low level of business zakah compliance behaviour.
Using the theory of planned behaviour, this study attempts to reveal whether the basis of the theory such as attitude,
subjective norm, and perceived behavioural control can explain the intention and compliance behaviour in the zakah
environment. The results on 108 businessmen in Perlis shown that this research model is consistent with the theory of
planned behavior. Thus, whatsoever actions or strategies that would be used shall consider the understanding of the
underlying factors in the theory of planned behaviour.

PENGENALAN
Kepentingan hasil zakat kepada negara amnya
dan masyarakat Muslim khususnya, tidak dapat
dinafikan di negara kita. Kutipan zakat digunakan
sebagai medium kepada pembangunan ummah
terutamanya dalam usaha kerajaan membantu
golongan miskin. Sekiranya kutipan zakat dapat
ditingkatkan dari semasa ke semasa, maka ia akan
menjadi pemangkin kepada peningkatan taraf hidup
masyarakat Islam. Menyedari hakikat ini, kerajaan
dan pihak berkuasa zakat negeri telah mengambil
pelbagai inisiatif bagi menyedarkan masyarakat
tentang pentingnya membayar zakat kepada pihak
berwajib. Antara usaha yang dijalankan termasuklah
menswastakan urusan kutipan dan agihan zakat dan
menyediakan pelbagai kemudahan pembayaran
zakat seperti kiriman wang, wang pos, bank draf,
arahan tetap melalui bank dan potongan melalui
biro angkasa. Dengan adanya usaha-usaha ini,
sepatutnya tiada lagi alasan bagi masyarakat untuk
tidak membayar zakat.

Kedudukan kutipan zakat yang rendah ini begitu
jelas ditunjukkan oleh kutipan zakat harta yang
terdiri daripada beberapa sumber seperti pendapatan
penggajian, perniagaan, simpanan dan lainlain lagi. Sebagai penyumbang kedua terbesar
kutipan zakat selepas zakat gaji, kutipan zakat
perniagaan dikebanyakkan negeri masih tidak
memberangsangkan. Sebagai contoh, bagi Wilayah
Persekutuan didapati hanya 10% sahaja daripada
5,000 peniaga yang layak membayar zakat berbuat
demikian kepada pejabat zakat (Abdul Rahim
2005). Manakala Hasan dan Mohd Shahnaz (2005)
pula melaporkan pembayaran zakat perniagaan di
kalangan usahawan kecil dan sederhana di Kuala
Terengganu masih lagi rendah jika dibandingkan
dengan jumlah pengusaha yang terdapat di situ.
Keadaan ini adalah sebahagian daripada petunjukpetunjuk bahawa masih ramai peniaga tidak patuh
kepada pembayaran zakat perniagaan.
Fenomena gelagat kepatuhan zakat perniagaan
ini menuntut keterangan empirik bagi memahami

50 / Jurnal Pengurusan 30 (Julai 2010)

punca aras kepatuhan zakat perniagaan yang
rendah dengan lebih mendalam. Hal ini demikian
adalah kerana jika punca berkaitan aras kepatuhan
difahami dengan jelas, maka secara tidak langsung
dapat membantu pejabat zakat merangka strategi
untuk meningkatkan kutipan zakat pada masa akan
datang. Tambahan pula, belum ada literatur zakat
yang khusus dijalankan bagi menjelaskan fenomena
gelagat kepatuhan zakat perniagaan ini. Justeru,
kajian ini cuba memberi penjelasan berkaitan
fenomena di atas dengan mengaplikasi teori dan
metodologi daripada kajian-kajian lepas berkaitan
gelagat kepatuhan.
Walaupun terdapat pelbagai faktor yang mungkin
mempengaruhi gelagat kepatuhan zakat perniagaan,
namun secara umumnya, keputusan untuk membayar
zakat perniagaan adalah dipengaruhi oleh faktor
sikap peniaga terhadap zakat peniagaan, pengaruh
sosial (seperti suami/isteri, ibu bapa dan rakanrakan) dan persepsi peniaga sama ada mudah
atau sukar untuk membayar zakat kepada pejabat
zakat. Pengaruh faktor-faktor ini ada dijelaskan
dalam model sosial psikologi terkemuka yang
diperkenalkan oleh Ajzen (1991), iaitu teori gelagat
terancang. Menurut Ajzen (2005), teori gelagat
terancang merupakan teori yang boleh meramalkan
sesuatu perlakuan yang dibentuk. Hal ini demikian
kerana sesuatu perlakuan itu boleh dibentuk dan
dirancang. Sebagai suatu teori yang umum dan telah
dibuktikan memainkan peranan signifikan dalam
menjelaskan sesuatu gelagat (Notani 1998), maka
adalah munasabah bagi kajian mengenai gelagat
kepatuhan zakat perniagaan ini menggunakan teori
ini sebagai asas kerangka kajian.
Kajian ini merupakan lanjutan bagi kajian
sebelum ini mengenai gelagat kepatuhan dalam
persekitaran zakat dari tiga aspek. Pertama, kajian
ini secara spesifiknya melihat gelagat kepatuhan
peniaga terhadap zakat perniagaan yang mana
persekitarannya adalah berbeza dengan persekitaran
zakat gaji. Banyak kajian berkaitan zakat sebelum
ini dibuat dalam persekitaran zakat gaji (Kamil
2002; Zainol 2008), namun masih sukar ditemui
kajian yang sama dibuat dalam persekitaran zakat
perniagaan. Kedua, kajian sebelum ini dalam bidang
zakat hanya melihat kepada niat gelagat dan tidak
melihat peranan niat dalam memahami gelagat.
Ketiga, kajian ini juga melihat peranan kawalan
gelagat ditanggap bukan sahaja kepada niat gelagat
malah hubungan langsungnya terhadap gelagat
kepatuhan. Justeru, dapatan kajian ini diharap
dapat memberi sumbangan bukan sahaja kepada

teori gelagat terancang dalam persekitaran zakat
perniagaan, malah ia juga menyumbang kepada
pemahaman yang lebih jelas mengenai peranan
faktor kawalan gelagat ditanggap ke atas niat dan
gelagat secara langsung.
Tujuan kajian ini adalah untuk mendapatkan
kefahaman mengenai gelagat kepatuhan zakat
perniagaan dengan mengkaji peranan angkubahangkubah dalam teori gelagat terancang. Kajian ini
mempunyai dua fokus, iaitu mengkaji peranan sikap,
norma subjektif dan kawalan gelagat ditanggap
terhadap niat gelagat kepatuhan zakat perniagaan
dan menguji perkaitan antara niat dan kawalan
gelagat ditanggap dengan gelagat kepatuhan zakat
perniagaan. Data yang diperolehi daripada peniaga
Muslim yang aktif menjalankan perniagaan sekitar
negeri Perlis mengesahkan peranan teori gelagat
terancang dalam gelagat kepatuhan zakat perniagaan.
Kertas kerja ini disusun seperti berikut. Seksyen 2
membincangkan ulasan karya dan diikuti dengan
seksyen 3 yang mengemukakan kerangka teori bagi
kajian ini. Perbincangan selanjutnya adalah Seksyen
4 yang berkaitan dengan metodologi kajian. Ini
disusuli pula dengan pelaporan hasil kajian dalam
seksyen 5 dan diakhiri dengan seksyen 6 yang
membicara perihal perbincangan dan kesimpulan
kajian.

ULASAN KARYA
Sekyen ini berkaitan dengan perbincangan mengenai
karya-karya lepas berkaitan subjek kajian, iaitu
gelagat kepatuhan zakat perniagaan. Terdapat dua
bahagian dalam seksyen ini, iaitu kajian terdahulu
berkaitan teori gelagat terancang dan kepentingan
teori gelagat terancang dalam menjelaskan sesuatu
gelagat dan kajian terdahulu berkaitan zakat
perniagaan.
Teori Gelagat Terancang DAN
KAJIAN-KAJIAN TERDAHULU

Teori gelagat terancang (Theory of planned
behaviour) merupakan suatu model umum yang
baik bagi memahami perlakuan sesuatu gelagat.
Teori ini menjelaskan bahawa perlakuan sesuatu
gelagat adalah bergantung kepada niat. Menurut
Ajzen (1991), niat adalah suatu bentuk motivasi
yang mendorong seseorang untuk bertindak.
Niat juga merupakan kesediaan dan petunjuk
sejauhmana kesanggupan seseorang berusaha
untuk melakukan sesuatu. Semakin kuat niat
seseorang untuk melakukan gelagat, semakin kuat

Jurnal Pengurusan 30 (Julai 2010) / 51

kemungkinan gelagat tersebut dilakukan. Dalam
konteks pembayaran zakat, keputusan peniaga untuk
membayar zakat perniagaan kepada pejabat zakat
adalah bergantung kepada niatnya. Semakin kuat
niat peniaga untuk membayar zakat, semakin kuat
kebarangkalian pengusaha tersebut untuk membayar
zakat. Sebaliknya, niat peniaga yang lemah akan
mengurangkan kemungkinan peniaga untuk berbuat
demikian.
Teori gelagat terancang turut menjelaskan
bahawa niat gelagat adalah ditentukan oleh tiga
faktor: (1) sikap terhadap gelagat (attitude towards
behaviour); (2) norma subjektif (subjective norm);
dan (3) kawalan gelagat ditanggap (perceived
behavioural control). Ketiga-tiga faktor penentu niat
ini merupakan fungsi kepercayaan menonjol (salient
belief) seseorang ke atas sesuatu gelagat (Ajzen
1991). Dalam sesetengah keadaan, faktor kawalan
gelagat ditanggap bukan sahaja boleh mempengaruhi
niat, namun ia juga boleh mempengaruhi gelagat
secara langsung (Ajzen & Driver 1992). Rajah
1 menunjukkan illustrasi model teori gelagat
terancang.
Teori gelagat terancang dijadikan kerangka
teori dalam kajian ini kerana kajian-kajian
terdahulu banyak bersandarkan kepada teori ini
bagi menjelaskan sesuatu gelagat. Teori ini begitu
popular di kalangan penyelidik kerana kemampuan
dan keupayaan faktor-faktor sikap, norma subjektif,
kawalan gelagat ditanggap dan niat memberi
penjelasan bagi memahami tingkah laku seseorang
(Ajzen 2005). Justeru, tidak hairanlah ramai pengkaji
menggunakan teori ini sebagai asas kerangka teori
kajian mereka. Kajian-kajian yang menggunakan
teori ini ditemui dalam dalam pelbagai jenis
bidang. Sebagai contoh, teori ini telah digunakan
untuk mengkaji gelagat kepatuhan cukai (Bobek &
Hatfield 2003), gelagat kepatuhan had laju jalan raya

RAJAH 1. Teori

(Elliot & Armitage 2006) dan gelagat penggunaan
teknologi (Taylor & Todd 1995). Laporan analisis
meta (meta analysis) turut melaporkan betapa
signifikannya teori ini dalam menjelaskan faktorfaktor yang mempengaruhi perlakuan pelbagai
jenis gelagat (Notani 1998). Dalam persekitaran
zakat, kajian oleh Zainol Bidin (2008) yang turut
menggunakan teori gelagat terancang menyokong
kesesuaian teori ini bagi memahami gelagat
kepatuhan pembayaran zakat. Walaubagaimanapun,
kajiannya hanya tertumpu kepada niat gelagat dan
bukannya kepada gelagat kepatuhan. Lagipun,
kajiannya juga dibuat ke atas pekerja yang beroleh
pendapatan melalui penggajian dan bukannya ke
atas peniaga yang memperolehi pendapatan melalui
perniagaan. Justeru, terdapat kelompangan dalam
menerangkan gelagat kepatuhan zakat perniagaan.
KAJIAN-KAJIAN TERDAHULU BERKAITAN
ZAKAT PERNIAGAAN

Kajian-kajian terdahulu dalam persekitaran zakat
perniagaan kebanyakannya tertumpu kepada isuisu yang bukan menyentuh soal gelagat kepatuhan.
Antara isu yang sering dikaji adalah persoalan
penentuan hukum syarak dan perakaunan zakat
perniagaan (Mohd Saleh 2006; Sanep 2006; Zahri
2006), cabaran pelaksanaan zakat perniagaan (Abdul
Rahim 2004; Mahat 2006) dan penaksiran zakat
perniagaan (Abdul Ghafar & Nur Azura 2006; Syed
Mohd Ghazali 2006). Satu-satunya kajian yang cuba
mengkaji gelagat pembayaran zakat perniagaan ialah
Hasan dan Mohd Shahnaz (2005). Bagaimanapun,
kajian mereka hanya tertumpu di daerah Kuala
Terengganu dan lebih berbentuk deskriptif. Kajian
mengenai gelagat kepatuhan banyak dijumpai
dalam persekitaran zakat gaji (sebagai contoh lihat
Hairunnizam, Sanep & Mohd Ali 2007; Kamil 2002;

gelagat terancang (Ajzen 1991)

52 / Jurnal Pengurusan 30 (Julai 2010)

Zainol & Kamil 2008). Sehingga kini model gelagat
kepatuhan zakat perniagaan masih sukar ditemui.

PEMBENTUKAN HIPOTESIS DAN
KERANGKA KAJIAN
Seksyen ini membincangkan perkaitan antara
angkubah-angkubah kajian, iaitu sikap, norma
subjektif, kawalan gelagat ditanggap dan niat
terhadap gelagat kepatuhan zakat perniagaan. Di
akhir seksyen ini, hipotesis dan kerangka kajian
dibentuk.
Sikap Terhadap Zakat Perniagaan
Dan Niat Gelagat

Dalam teori gelagat terancang, sikap merupakan
faktor penting yang mempengaruhi niat seseorang
untuk melakukan sesuatu. Menurut Ajzen (2005),
sikap didefinisikan sebagai suatu penilaian individu
terhadap kesan pelaksanaan sesuatu gelagat.
Penilaian inidividu ke atas pelaksanaan sesuatu
gelagat akan menghasilkan dua bentuk kepercayaan,
iaitu menguntungkan (favourable) atau tidak
menguntungkan (unfavourable) jika seseorang
melakukan gelagat tersebut. Secara umumnya,
jika seseorang melihat kesan pelaksanaan sesuatu
gelagat adalah menguntungkan, maka ia akan
menguatkan niatnya untuk melakukannya (Ajzen &
Fishbein 1980). Sebaliknya, penilaian negatif akan
membantutkan niatnya.
Hal yang sama dipercayai wujud dalam konteks
gelagat pembayaran zakat perniagaan. Keadaan ini
adalah kerana persekitaran zakat agak unik di mana
ianya mempunyai undang-undang tetapi longgar
dari segi penguatkuasaan. Gelagat kepatuhannya
adalah diuruskan secara sukarela dan bergantung
sepenuhnya kepada penerimaan masyarakat terhadap
pejabat zakat. Peniaga yang percaya bahawa
pembayaran zakat perniagaan akan memberikan
keberkatan ke atas pendapatan dan perniagaannya
(penerimaan positif), maka sudah pasti beliau menilai
pembayaran zakat peniagaan adalah sesuatu yang
menguntungkan. Sebaliknya, sikap yang negatif
akan terbentuk jika peniaga merasakan pembayaran
zakat tidak menguntungkan dirinya. Sikap peniaga
yang positif mendorong niat yang kuat manakala
sikap mereka yang negatif akan mengurangkan niat
mereka untuk membayar zakat. Maksud sikap yang
dibincangkan berdasarkan teori gelagat terangcang
sangat berkait rapat dengan soal keimanan dalam
Islam terutamanya dalam hal berkaitan pembayaran
zakat. Perkara ini adalah sejajar dengan pandangan

Hairunnizam, Sanep dan Mohd Ali (2005) yang
menyatakan bahawa sikap yang positif berkaitan
zakat adalah berkait rapat dengan soal keimanan.
Pada dasarnya, penilaian atau persepsi seseorang
menunjukkan tahap keimanannya. Persepsi positif
terhadap zakat menunjukkan keimanan yang tinggi
manakala persepsi negatif menunjukkan keimanan
yang rendah.
Kepentingan sikap terhadap niat gelagat banyak
dilaporkan di dalam literatur dalam pelbagai bidang
(sebagai contoh lihat Ajzen & Driver 1992; Taylor
& Todd 1995). Dalam persekitaran zakat, Kamil
dan Ahmad Madzhan (2001) mendedahkan sikap
mempunyai hubungan yang signifikan dengan
gelagat kepatuhan zakat gaji. Zainol (2008) dan
Zainol dan Kamil (2008) pula memaparkan pengaruh
sikap terhadap pembayaran zakat gaji dengan niat
gelagat kepatuhan zakat gaji. Literatur dalam bidang
lain turut mengesahkan peranan sikap terhadap
niat. Umpamanya, kajian dalam bidang percukaian
oleh Hanno dan Viollette (1996) dan Bobek dan
Hartfield (2003) menunjukkan bahawa niat untuk
patuh terhadap undang-undang cukai adalah
dipengaruhi oleh sikap pembayar cukai. Begitu
juga dengan Tan dan Teo (2000) yang mendapati
bahawa jika sikap individu ke arah penerimaan
sesuatu teknologi adalah positif, maka individu
tersebut akan membentuk niat untuk melaksanakan
perlakuan tersebut. Oleh yang demikian, kajian
ini menjangkakan bahawa sikap terhadap zakat
perniagaan turut mempunyai hubungan dengan niat
gelagat kepatuhan zakat perniagaan. Berdasarkan
pembincangan di atas, hipotesis berikut diuji:
H1: Sikap terhadap zakat perniagaan mempengaruhi
niat gelagat kepatuhan zakat perniagaan.
Norma Subjektif Dan Niat Gelagat

Norma subjektif merujuk kepada persepsi individu
terhadap individu lain yang dianggap penting
bagi dirinya mengenai sesuatu gelagat (Ajzen
2005). Penilaian yang dibuat ke atas pendapat atau
pandangan orang lain ini akan mendorong gelagat
seseorang. Norma subjektif menjadi satu konstruk
yang mempunyai hubungan langsung terhadap
niat gelagat seseorang (Ajzen dan Fishbein 1980).
Ini adalah kerana gelagat seseorang adalah amat
bergantung kepada persepsi orang lain mengenai
gelagatnya. Jika persepsi individu lain terhadap
sesuatu gelagat adalah positif, maka ia akan
mendorong secara positif bagi seseorang untuk
melaksanakan gelagat tersebut. Sebaliknya, persepsi

Jurnal Pengurusan 30 (Julai 2010) / 53

sosial yang negatif akan merencatkan kecenderungan
seseorang untuk berbuat sedemikian.
Kenyataan di atas disokong oleh penemuan
kajian-kajian lepas yang memaparkan pengaruh
signifikan faktor norma subjektif terhadap niat
gelagat. Kajian-kajian ini didapati dalam pelbagai
jenis bidang antaranya persekitaran zakat,
pembayaran cukai dan teknologi maklumat. Dalam
persekitaran zakat, Zainol (2008) dan Zainol dan
Kamil (2008) mendedahkan pengaruh signifikan
kumpulan rujukan pasangan dan kumpulan rujukan
intim terhadap niat gelagat kepatuhan zakat gaji.
Dalam bidang percukaian, Hanno dan Violette (1996)
menyatakan bahawa niat pembayaran cukai adalah
secara positif dipengaruhi oleh perspektif sosial ke
atas gelagat membayar cukai. Sementara itu, Bobek
dan Hartfield (2003) pula mendakwa bahawa norma
subjektif mempunyai hubungan positif dengan niat
membayar cukai. Pengaruh norma subjektif turut
ditemui dalam kajian mengenai teknologi maklumat.
Manakala Taylor dan Todd (1995) mendapati
bahawa pengaruh pertama (pasangan, rakan-rakan)
dan pengaruh kedua (pihak pengurusan atasan)
memainkan peranan penting dalam mempengaruhi
nait seseorang individu untuk menggunakan sistem
teknologi.
Dalam konteks gelagat kepatuhan zakat
perniagaan, adalah dijangkakan bahawa norma
subjektif mempunyai pengaruh terhadap niat gelagat
peniaga untuk membayar zakat. Ini adalah kerana
persepsi kumpulan sosial yang penting bagi seseorang
peniaga seperti suami/isteri, ibu bapa dan rakan-rakan
akan memainkan peranan dalam mempengaruhi
niat mereka untuk membayar zakat. Persepsi yang
positif akan menguatkan niat peniaga terhadap
zakat perniagaan, manakala persepsi negatif akan
mengurangkan niat mereka. Justeru, hipotesis berikut
dibentuk bagi mengkaji peranan norma subjektif
terhadap niat gelagat peniaga untuk membayar zakat.
H2: Norma subjektif mempengaruhi niat gelagat
kepatuhan zakat perniagaan.
Kawalan Gelagat Ditanggap
Dan Niat Gelagat

Kawalan gelagat ditanggap mencerminkan
keupayaan yang diamati oleh seseorang ke atas
sesuatu gelagat (Ajzen 2005). Ianya berhubung
dengan persepsi individu sama ada mudah atau sukar
baginya untuk melakukan sesuatu gelagat (Ajzen
1991). Penilaian mudah atau sukar ini biasanya
bergantung kepada kewujudan faktor dalaman dan

luaran diri individu seperti pengalaman, kemahiran,
sumber dan peluang. Jika individu tidak mempunyai
kawalan ke atas faktor-faktor tersebut, maka niatnya
untuk melakukan sesuatu akan menjadi lemah.
Sebaliknya, niat individu akan meningkat jika beliau
mempunyai kawalan ke atas faktor-faktor tersebut.
Menurut Ajzen dan Driver (1992), dalam sesetengah
keadaan, kawalan gelagat ditanggap bukan sahaja
berpengaruh terhadap niat malah ia juga mampu
memberi kesan langsung kepada gelagat. Hal ini
demikian kerana faktor ini boleh bertindak sebagai
proksi bagi mengukur kawalan sebenar yang dimiliki
seseorang apabila berhadapan dengan situasi nyata
untuk melakukan gelagat tersebut.
Penyelidik-penyelidik terdahulu ada melaporkan
hubungan signifikan antara kawalan gelagat
ditanggap dengan niat gelagat. Dalam bidang
zakat, Zainol (2008) mendedahkan beberapa faktor
dalaman dan luaran individu yang mempengaruhi
niat pekerja untuk membayar zakat gaji. Antara
faktor-faktor tersebut ialah pengetahuan, kekesanan
diri dan persepsi terhadap undang-undang zakat gaji.
Dalam bidang cukai, Bobek dan Hatfield (2003)
mendedahkan pengaruh positif faktor kawalan
gelagat ditanggap terhadap niat kepatuhan cukai.
Hal yang sama turut dilaporkan oleh Taylor dan
Todd (1995) mengenai niat penggunaan teknologi.
Oleh yang demikian, hal yang sama turut dipercayai
wujud dalam gelagat kepatuhan zakat perniagaan.
Justeru, peniaga yang mempunyai kawalan ke
atas faktor-faktor dalaman dan luaran mengenai
gelagat pembayaran zakat perniagaan dijangka
akan mempunyai niat yang utuh untuk membayar
zakat. Namun, niat mereka menjadi lemah sekiranya
kawalan ke atas faktor-faktor tersebut adalah rendah.
Sejajar dengan saranan teori gelagat terancang,
kawalan gelagat ditanggap peniaga juga dijangka
akan mempengaruhi gelagat kepatuhan zakat
perniagaan secara langsung. Keadaan ini menjurus
kepada pengujian hipotesis berikut.
H3a: Kawalan gelagat ditanggap mempengaruhi niat
gelagat kepatuhan zakat perniagaan.
H3b: Kawalan gelagat ditanggap mempengaruhi
gelagat kepatuhan zakat perniagaan.
Niat Gelagat Dan Gelagat
Kepatuhan Zakat Perniagaan

Ajzen dan Fishbein (1980) mentakrifkan niat
sebagai kesediaan gambaran kognitif individu
untuk melaksanakan sesuatu gelagat. Niat juga
merupakan kesanggupan seseorang mencuba untuk

54 / Jurnal Pengurusan 30 (Julai 2010)

melaksanakan sesuatu gelagat kerana niat adalah
faktor penyumbang ke arah pembentukan gelagat
(Ajzen 1991). Berdasarkan definasi di atas, dapat
disimpulkan bahawa niat ialah petunjuk kepada
kesediaan seseorang untuk melaksanakan sesuatu
gelagat (Ajzen 2005).
Literatur menunjukkan bahawa niat merupakan
praketerangan terdekat (immediate antecedent) bagi
sesuatu gelagat (Ajzen 2005). Kajian seperti Bagozzi
dan Warshaw (1990) dan Schifter dan Ajzen (1985)
menyokong bahawa wujudnya hubungan positif
antara niat dengan gelagat. Justeru, kajian ini turut
menjangkakan niat akan menjadi penentu paling
hampir bagi gelagat kepatuhan zakat perniagaan.
Justeru, hipotesis berikut akan diuji:

atas senarai perniagaan tersebut yang diperolehi
daripada Majlis Perbandaran Kangar (MPK). Saiz
sampel ditetapkan sebanyak 500 responden, iaitu
melebihi saiz maksimum sampel bagi populasi 1,400
responden seperti yang dicadangkan oleh Jadual
Krejcie dan Morgan (dalam nukilan Sekaran, 2003),
iaitu sebanyak 302 responden. Saiz yang lebih besar
ini diperlukan bagi mengatasi masalah kemungkinan
subjek tidak mengembalikan soal selidik kepada
penyelidik. Saiz ini juga menepati cadangan petua
kasar Roscoe (dalam nukilan Sekaran 2003) yang
menetapkan bahawa ciri-ciri sampel haruslah
melebihi 30 tetapi kurang 500 bagi kebanyakan
kajian. Nama-nama yang telah dipilih dihantarkan
soal selidik ke alamat masing-masing melalui pos.

H4: Niat mempengaruhi gelagat kepatuhan zakat
perniagaan.

Pengukuran Angkubah

KERANGKA KAJIAN

Berdasarkan teori gelagat terancang seperti yang
dibincangkan di atas, dapatlah dirumuskan model
konseptual bagi kajian gelagat kepatuhan zakat
perniagaan ini. Model konseptual ini boleh dilakarkan
seperti di dalam Rajah 2 berikut:

METODOLOGI
Unit analisis dalam kajian ini terdiri daripada peniaga
tunggal dan perkongsian di sekitar negeri Perlis.
Rangka persampelan kajian terdiri daripada peniaga
Muslim yang aktif menjalankan perniagaan. Bagi
tahun 2006, terdapat 1,329 perniagaan Muslim yang
aktif di negeri Perlis. Prosedur kaedah persampelan
rawak mudah menggunakan Statistical Packages
for Social Science (SPSS) versi 12.0 dilakukan ke

RAJAH

Sejajar dengan saranan teori gelagat terancang,
sesuatu gelagat perlu diukur secara khusus dari
segi sasaran, tindakan, konteks dan masa (Ajzen
2005). Justeru, kajian ini melihat tingkah laku
(tindakan) peniaga (sasaran) terhadap pembayaran
zakat perniagaan kepada pejabat zakat (konteks)
pada satu tempoh tertentu (masa). Item-item yang
digunakan bagi mengukur setiap pemboleh ubah
kajian ini diubahsuai berdasarkan kajian-kajian lepas
yang menggunakan sama ada yang berdasarkan teori
gelagat terancang mahupun kajian-kajian dalam
persekitaran zakat.
Item-item untuk mengukur pemboleh ubah
sikap terhadap zakat perniagaan diadaptasi daripada
Hanno dan Violette (1996) yang terdiri daripada 5
item. Contoh item bagi sikap yang dikemukakan
ialah “Membayar zakat perniagaan merupakan salah
satu rukun Islam”. Pemboleh ubah norma subjektif
pula diukur menggunakan 9 item manakala terdapat

2. Kerangka model gelagat kepatuhan zakat perniagaan

Jurnal Pengurusan 30 (Julai 2010) / 55

4 item digunakan bagi mengukur pemboleh ubah
kawalan gelagat ditanggap. Item-item bagi keduadua pemboleh ubah ini diubahsuai berdasarkan
instrumen Bobek dan Hatfield (2003). Sementara
itu, item-item bagi mengukur niat diubahsuai
berdasarkan Zainol (2008), manakala item-item
bagi mengukur gelagat diubahsuai berdasarkan
Taylor dan Todd (1995). Item-item bagi kesemua
pemboleh ubah dalam kajian ini adalah berdasarkan
skala Likert 5 mata. Skel dikategorikan kepada skor
1 mata, iaitu bagi kenyataan “sangat tidak setuju ”
dan seterusnya sehingga “sangat setuju” bagi skor 5
mata. Sebaliknya, bagi item-item negatif, skor setiap
item adalah bertentangan dengan kenyataan positif.
Ini bermakna setiap jawapan “sangat setuju” diberi
1 mata dan seterusnya sehingga kepada “sangat
tidak setuju” skornya 5 mata. Sebagai contoh, bagi
pemboleh ubah sikap yang mempunyai 5 item,
jawapan yang menghasilkan skor yang tertinggi,
iaitu 25 mata (5 item x 5 mata) menunjukkan sikap
yang sangat positif terhadap pembayaran zakat
perniagaan. Sebaliknya, skor sel yang terendah, iaitu
5 mata (5 item x 1 mata) mencerminkan sikap yang
sangat negatif terhadap gelagat tersebut. Kesemua
soalan-soalan yang digunakan telah melepasi ujian
kebolehpercayaan dan kesahihan di peringkat kajian
rintis (pilot study) sebelum diedarkan kepada subjek
kajian.
TEKNIK ANALISIS

Secara amnya, analisis-analisis yang terlibat
dalam kajian ini ialah analisis kebolehpercayaan
(reliability), analisis kesahihan (validity) dan analisis
regresi berbilang. Analisis kebolehpercayaan
dilakukan dengan tujuan menilai kedudukan
pengukuran instrumen-instrumen dalam kajian ini
sama ada ianya konsisten atau tidak dengan konsep
yang diukur. Ujian ini berpandukan kepada nilai
Cronbach Alpha yang merupakan ukuran konsistensi
dalaman di kalangan item-item yang mengukur
setiap angkubah. Nilai alpha 0.70 atau lebih dikira
baik dan nilai 0.60 masih boleh diterima bagi kajian
di peringkat penerokaan (Hair et al. 1998).
Setelah kesemua angkubah mempunyai nilai
alpha yang baik, analisis kesahihan dilaksanakan
dengan memeriksa kesesuaian dan identiti matriks
data. Ukuran yang digunakan ialah ukuran KaiserMeyer-Olkin (KMO) yang merupakan ukuran
kecukupan persampelan dan Bartlett Test of
Sphericity (BTOS) yang menguji sama ada matriks
korelasi adalah matriks beridentiti atau tidak. Nilai
KMO yang menunjukkan kesesuaian penggunaan

analisis faktor adalah berada pada kedudukan 0.70
dan ke atas manakala nilai di bawah 0.50 adalah tidak
boleh diterima (Hair et al. 1998). Nilai BTOS yang
menunjukkan matriks korelasi adalah bukan matriks
beridentiti mestilah signifikan (Sig. = 0.000).
Angkubah-angkubah yang mempunyai
kedudukan kebolehpercayaan dan kesahihan yang
baik diaplikasi dalam model kajian menggunakan
kaedah analisis regresi berbilang. Terdapat dua
model yang diuji, iaitu model niat dan model
gelagat kepatuhan zakat perniagaan. Dalam model
niat, angkubah niat merupakan angkubah bersandar
yang diramalkan oleh angkubah tidak bersandar,
iaitu sikap, norma subjektif dan kawalan gelagat
ditanggap. Bagi model gelagat, angkubah gelagat
merupakan angkubah bersandar manakala angkubah
niat dan kawalan gelagat ditanggap merupakan
angkubah tidak bersandar. Bagi mengelakkan ralat
statistik bertindih dan keputusan analisis yang lebih
baik, maka skor faktor setiap angkubah diaplikasikan
dalam model regresi seperti berikut:
Model 1:
Y = b0 + b1X1 + b2X2+ b3X3
di mana,
Y
b0
b1X1
b2X2
b3X3

= niat gelagat kepatuhan zakat perniagaan
= intercept (tetap)
= sikap
= norma subjektif
= kawalan gelagat ditanggap

Model 2:
Y

= b0 + b1X1 + b2X2

di mana,
Y
b0
b1X1
b2X2

= gelagat kepatuhan zakat perniagaan
= intercept (tetap)
= niat
= kawalan gelagat ditanggap

Bagi tujuan ujian signifikan terhadap model di
atas, nilai t bagi setiap angkubah digunakan sebagai
ukuran. Nilai kritikal bagi tahap signifikan pada
<0.05 dan <0.10 masing-masing ialah 1.96 dan 1.65
(Hair et al. 1998). Koefisien yang diperoleh daripada
analisis regresi tersebut dijadikan sebagai petunjuk
kepada kewujudan hubungan antara angkubah dan
bukan bertujuan untuk membuat ramalan.

56 / Jurnal Pengurusan 30 (Julai 2010)

HASIL KAJIAN
Daripada 500 soal selidik yang dihantar, sebanyak
120 soal selidik telah berjaya dikembalikan oleh
responden. Walau bagaimanapun, hanya 108 soal
selidik sahaja boleh digunakan bagi tujuan analisis.
Responden adalah terdiri daripada 51% lelaki dan
selebihnya, iaitu 49% adalah perempuan. Purata
umur responden ialah 43 tahun dan purata usia
perniagaan mereka pula ialah 9 tahun. Majoriti
daripada responden telah berkahwin (79.60%) dan
selebihnya ialah bujang (18.50%) dan lain-lain
(1.90%).
Kedudukan kepercayaan dan kesahihan bagi setiap
konstruk dalam kajian ini dilaporkan dalam Jadual 1
dan Jadual 2 seperti berikut. Terdapat lima konstruk
yang melalui ujian kepercayaan dan kesahihan, iaitu
gelagat, niat, sikap, norma subjektif dan kawalan
gelagat ditanggap. Secara keseluruhannya, tahap
kepercayaan bagi setiap konstruk adalah baik, iaitu
nilai Cronbach Alpha melebihi 0.70. Begitu juga
dengan tahap kesahihan faktor apabila nilai KaiserMeyer-Olkin (KMO) bagi faktor gelagat, sikap, norma
JADUAL

subjektif dan kawalan gelagat ditanggap melebihi
0.70, manakala niat mencatat nilai KMO menghampiri
0.70, iaitu 0.67. Kesahihan ini selari dengan saranan
Hair et al. (1998) dan Nunnally (1978).
Kedudukan purata dan sisihan piawai bagi setiap
angkubah dalam kajian ini ditunjukkan dalam Jadual
3. Secara amnya, item-item dalam kesemua faktor
mendapat sambutan positif daripada sebahagian
besar responden. Ini dapat dilihat apabila kesemua
faktor memperoleh purata skor yang positif. Skor
purata tertinggi (38.33) dicatatkan bagi faktor norma
subjektif manakala skor terendah (11.82) direkodkan
bagi faktor sikap. Bagi sisihan piawai pula, nilai
tertinggi dicatatkan oleh faktor norma subjektif,
iaitu 5.70, manakala faktor niat merekodkan nilai
terendah, iaitu 2.00.
Di samping itu, semua faktor dalam kajian ini
adalah tertakluk kepada analisis kolerasi pearson.
Keadaan ini bagi memastikan sama ada wujud atau
tidak korelasi yang tinggi di kalangan faktor-faktor
dalam kajian ini. Secara keseluruhannya, kedudukan
korelasi item dalam kajian ini menunjukkan

1. Analisis kebolehpercayaan konstruk (N=108)

Angkubah

Bilangan item

Nilai Cronbach Alpha

Gelagat

3

0.96

Niat

3

0.89

Sikap

5

0.83

Norma subjektif

9

0.93

Kawalan gelagat ditanggap

4

0.92

JADUAL

Angkubah

2. Analisis kesahihan konstruk (N=108)

Bilangan item

Nilai KMO

Bilangan faktor

Varians diterang (%)

Gelagat

3

0.77

1

93.18

Niat

3

0.67

1

83.26

Sikap

5

0.79

1

65.10

Norma subjektif

9

0.78

1

66.95

Kawalan gelagat ditanggap

4

0.79

1

80.46

JADUAL

3. Kedudukan purata dan sisihan piawai setiap angkubah (N=108)

Angkubah

Minimum

Maksimum

Purata

Sisihan piawai

Gelagat

3.00

Niat

3.00

15.00

11.82

3.75

15.00

13.28

2.00

Sikap

8.00

25.00

21.98

3.10

Norma subjektif

17.00

45.00

38.33

5.70

Kawalan gelagat ditanggap

4.00

20.00

16.01

3.41

Jurnal Pengurusan 30 (Julai 2010) / 57

wujudnya hubungan yang kuat. Didapati setiap
faktor mempunyai tahap koeffisien alpha yang
memuaskan. Ini adalah sejajar dengan saranan
Nunnally (1978) dan meyakinkan penyelidik
bahawa tiada masalah multikolineariti yang serius
wujud bagi kajian ini. Keputusan penuh analisis ini
ditunjukkan dalam Jadual 4 seperti berikut.

mencari maklumat melalui internet ialah 22%
(adjusted R2 = 0.22) manakala kadar ramalan bagi
gelagat pembelian barang melalui internet pula ialah
19% (adjusted R2 = 0.19). Dalam model gelagat
kepatuhan zakat gaji, Kamil dan Ahmad Mahdzhan
(2002) melaporkan kadar ramalan sebanyak 27%
(adjusted R2 = 0.27).
Jadual 5 menunjukkan terdapat hubungan positif
signifikan antara niat dan kawalan gelagat ditanggap
dengan gelagat kepatuhan zakat perniagaan. Nilai
t antara niat dan kawalan gelagat terhadap gelagat
kepatuhan mencatatkan nilai melebihi 1.96 dan ini
menunjukkan hubungan positif yang signifikan
pada tahap <0.05. Hubungan positif ini menyokong
hipotesis H4 dan H3b.

MODEL GELAGAT KEPATUHAN
ZAKAT PERNIAGAAN

Jadual 5 menunjukkan keputusan analisis regresi
berbilang bagi model gelagat kepatuhan zakat
perniagaan. Secara keseluruhannya, angkubah niat
dan kawalan gelagat ditanggap terhadap gelagat
kepatuhan zakat perniagaan menunjukkan ramalan
kepatuhan yang memuaskan. Hasil kajian mendapati
bahawa kadar ramalan mengenai kepatuhan
adalah 35% (adjusted R2 = 0.35). Keputusan ini
bermaksud 35% varian dalam model gelagat
kepatuhan zakat perniagaan dapat diterang melalui
angkubah niat dan kawalan gelagat ditanggap.
Kedudukan kadar ramalan ini adalah lebih tinggi
jika dibandingkan dengan kajian-kajian lain sama
ada kajian berdasarkan teori gelagat terancang
atau kajian gelagat kepatuhan dalam bidang zakat
gaji. Sebagai contoh, Pavlou dan Fygenson (2006)
mendapati bahawa kadar ramalan angkubah niat
dan kawalan gelagat ditanggap terhadap gelagat
JADUAL

Hasil analisis regresi berbilang angkubah sikap,
norma subjektif dan kawalan gelagat ditanggap
terhadap niat gelagat dapat memaparkan ramalan
kepatuhan pada kadar yang agak tinggi seperti
ditunjukkan di Jadual 6. Hasil kajian mendapati
bahawa adjusted R2 adalah 46% bagi menerangkan
niat gelagat. Kedudukan ini menunjukkan bahawa
46% angkubah dalam niat gelagat kepatuhan
zakat perniagaan adalah dapat dijelaskan oleh
angkubah sikap, norma subjektif dan kawalan
gelagat ditanggap. Peratusan ini hampir sama

4. Kedudukan Korelasi Pearson bagi setiap faktor

Gelagat
Gelagat

MODEL NIAT GELAGAT

Niat

Sikap

Norma subjektif

1

Niat

.406(**)

1

Sikap

.326(**)

.565(**)

1

Norma subjektif

.334(**)

.701(**)

.596(**)

1

Kawalan gelagat
ditanggap

.619(**)

.552(**)

.414(**)

.733(**)

JADUAL

Kawalan gelagat
ditanggap

1

5. Analisis regresi berbilang bagi niat dan kawalan gelagat ditanggap terhadap gelagat
Koeffisien tidak terpiawai
B

(Tetap)

Koeffisien
piawai

t

Signifikan

Beta

B

Ralat piawai

Ralat piawai

-1.560

1.963

Kawalan gelagat ditanggap

.550

.098

Niat

.334

.155

Nota: *Signifikan pada p<0.05; adjusted R2 = 0.354; F statistic = 29.18 (sig=0.000)

-.795

.429

.495

5.584

.000*

.191

2.156

.033*

58 / Jurnal Pengurusan 30 (Julai 2010)
JADUAL 6.

Analisis regresi berbilang bagi sikap, norma subjektif dan kawalan
gelagat ditanggap terhadap niat gelagat

Koeffisien tidak terpiawai
B

Ralat piawai

(Tetap)

2.382

1.142

Sikap

.318

.048

Kawalan gelagat
ditanggap

.113

Norma Subjektif

.082

Koeffisien
piawai
Beta

t

Signifikan

B

Ralat piawai

2.086

.040

.506

6.577

.000*

.065

.176

1.739

.085**

.049

.171

1.673

.097**

Nota: *Signifikan pada p<0.01, **Signifikan pada p<0.10 adjusted R2 = 0.458; F statistic = 30.59 (sig=0.000)

dilaporkan oleh Zainol (2008) dalam persekitaran
zakat gaji. Angkubah sikap menunjukkan hubungan
positif yang signifikan pada tahap <0.01 apabila
mencatatkan nilai t kurang daripada 1.96. Keputusan
ini menyokong H1. Angkubah norma subjektif
dan kawalan gelagat ditanggap pula menunjukkan
hubungan positif yang signifikan pada tahap <0.10
apabila masing-masing mencatatkan nilai t melebihi
1.65. Keputusan ini menyokong hipotesis kajian H2
dan H3a.

PERBINCANGAN
Kajian ini menggunakan teori gelagat terancang
bagi memahami gelagat kepatuhan zakat perniagaan.
Faktor-faktor asas dalam teori ini seperti sikap, norma
subjektif, kawalan gelagat ditanggap dan niat diuji
bagi melihat hubunganya ke atas gelagat kepatuhan
zakat perniagaan. Sebanyak dua model telah diuji,
iaitu model gelagat kepatuhan yang melibatkan
faktor niat dan kawalan gelagat ditanggap terhadap
gelagat kepatuhan zakat perniagaan dan model
niat gelagat yang melibatkan faktor sikap, norma
subjektif, dan kawalan gelagat ditanggap terhadap
niat gelagat.
Hasil kajian menunjukkan bahawa gelagat
kepatuhan zakat perniagaan di kalangan peniaga
sekitar negeri Perlis adalah secara signifikannya
ditentukan oleh niat dan kawalan gelagat ditanggap.
Kedua-dua angkubah ini dapat menerangkan 35%
varian dalam gelagat kepatuhan zakat perniagaan.
Kedudukan ini menunjukkan kadar ramalan lebih
baik berbanding kajian-kajian sebelum ini sama ada
kajian berdasarkan teori gelagat terancang (Pavlou &
Fygenson 2006) atau kajian gelagat kepatuhan dalam
bidang zakat (Kamil & Ahmad Mahdzhan 2002).
Hasil kajian turut mengesahkan peranan sikap,
norma subjektif dan kawalan gelagat ditanggap

terhadap niat gelagat. Faktor sikap, norma subjektif
dan kawalan gelagat ditanggap dapat menjelaskan
secara signifikan sebanyak 45% varian dalam niat
gelagat kepatuhan zakat perniagaan. Kedudukan
peratusan varian ini adalah selari dengan kajian
dalam persekitaran zakat gaji (Zainol 2008).
Secara keseluruhannya, hasil kajian ini
menunjukkan kesesuaian penggunaan teori gelagat
terancang bagi meramal dan memahami gelagat
kepatuhan zakat perniagaan. Hasil kajian ini
mendedahkan bahawa kawalan gelagat ditanggap dan
niat merupakan faktor penting dalam mempengaruhi
gelagat kepatuhan zakat perniagaan. Dapatan ini
adalah selari dengan kajian-kajian lain dalam
pelbagai bidang (Ajzen & Driver 1992; Hanno &
Violette 1996; Rah, Hasler, Painter & ChapmanNovakofski 2004). Keadaan ini menunjukkan
bahawa kedua-dua faktor ini wajar diberikan
perhatian serius jika kutipan zakat mahu ditingkatkan
dari semasa ke semasa.
Umumnya, niat merupakan petunjuk utama
kesediaan peniaga untuk membayar zakat kepada
pejabat zakat. Peniaga dilihat mempunyai azam
untuk membayar zakat setiap tahun dan akan
menambah bayaran zakat kepada pejabat zakat
sejajar dengan penambahan pendapatan perniagaan
mereka. Keadaan ini menunjukkan bahawa peniaga
menaruh keyakinan peniaga kepada pejabat
zakat dan pembayaran zakat tersebut membawa
kebaikan kepada diri, masyarakat dan negara. Dalam
memahami kekuatan hubungan antara kawalan
gelagat ditanggap dan niat terhadap gelagat, Ajzen
dan Driver (1992) menjelaskan bahawa kejayaan
seseorang melaksanakan sesuatu gelagat bukan
hanya bergantung kepada niat atau kehendak
seseorang untuk melakukannya, malah pengaruh
faktor-faktor bukan motivasi (nonmotivational
factors) seperti kewujudan peluang dan sumber

Jurnal Pengurusan 30 (Julai 2010) / 59

(seperti masa, kewangan dan pengetahuan) turut
memainkan peranan. Dalam kes zakat perniagaan,
kawalan gelagat ditanggap peniaga yang dilihat
dalam konteks keupayaan, kemampuan, pengetahuan
dan sumber yang dimilikinya dapat mempengaruhi
tingkah lakunya membayar zakat kepada pejabat
zakat. Keadaan ini menunjukkan bahawa keputusan
peniaga untuk membayar zakat dipengaruhi oleh
faktor dalaman dan luaran yang wujud dalam
persekitaran zakat perniagaan. Sebagai contoh,
soal pengetahuan peniaga berkaitan kaedah taksiran
zakat perniagaan yang agak rumit untuk ditentukan.
Peniaga yang mempunyai pengetahun mengenainya
mempunyai persepsi yang memudahkannya untuk
membayar zakat berbanding peniaga yang kurang
mempunyai pengetahuan. Dengan ini, faktor
kawalan gelagat yang ditanggap peniaga ke atas
gelagat kepatuhan zakat perniagaan merupakan
pelengkap kepada niat peniaga yang kuat untuk
membayar zakat kepada pejabat zakat.
Dapatan kajian ini yang menyokong pengaruh
signifikan faktor sikap, norma subjektif dan kawalan
gelagat ditanggap ke atas niat gelagat juga konsisten
dengan dapatan Zainol (2008) dalam kajiannya
mengenai zakat gaji. Dalam bidang cukai, keputusan
yang sama turut dilaporkan oleh Bobek dan Hatfield
(2003) dan Hanno dan Violette (1996). Begitu
juga, Ajzen dan Driver (1992) turut melaporkan
bahawa sikap, norma subjektif dan kawalan gelagat
ditanggap adalah signifikan dalam mempengaruhi
niat pelajar untuk terlibat dengan aktiviti pada masa
lapang.
Berdasarkan keputusan kajian ini, pihak
berwajib perlu sedar bahawa anggota masyarakat
tidak menolak perintah untuk membayar zakat
kepada pejabat zakat. Apa yang penting pejabat zakat
perlu menyusun strategi yang mantap dari semasa ke
semasa bagi mendorong peniaga untuk mempunyai
azam yang kuat bagi membayar zakat kepada pejabat
zakat. Antara langkah yang boleh diambil seperti
memberi pendedahan dan ilmu pengetahuan secara
berterusan berkaitan zakat perniagaan kepada para
peniaga. Penganjuran seminar, ceramah, bengkel
dan sebagainya akan meningkatkan pengetahuan
peniaga dan membuatkan mereka berasa lebih
yakin dan mampu untuk sekurang-kurangnya
membuat taksiran sendiri berkaitan zakat perniagaan.
Selain itu, pejabat zakat juga perlu meningkatkan
komunikasi antara amil dan peniaga. Komunikasi
sama ada melalui interaksi langsung atau lawatan
ke premis-premis perniagaan dijangka mampu
membantu peningkatan kesedaran dan niat peniaga
untuk membayar zakat kepada pejabat zakat.

Dapatan kajian ini juga mencadangkan bahawa
peningkatan gelagat kepatuhan zakat perniagaan
memerlukan tumpuan pejabat zakat kepada sikap
peniaga, kawalan gelagat ditanggap, dan pengaruh
kumpulan sosial seperti suami/isteri dan ibu bapa
mereka mengenai zakat perniagaan. Faktor utama
yang harus diberi perhatian ialah sikap peniaga.
Oleh sebab pembayaran zakat adalah secara
sukarela, maka penerimaan positif masyarakat
terhadap pejabat zakat adalah penting. Pejabat zakat
harus meningkatkan imej, reputasi dan kredibiliti
mereka terutamanya dalam ketelusan menjalankan
tanggungjawab mengutip dan mengagih wang zakat
agar masyarakat amnya dan peniaga khususnya
mempunyai persepsi dan pandangan yang betul
terhadap kepentingan membayar zakat kepada
pejabat zakat. Pejabat zakat juga boleh melaksanakan
usaha dengan memperbanyakkan aktiviti promosi
dan penerangan khas bagi menyedarkan masyarakat
mengenai kewajipan pembayaran zakat.
Faktor seterunya yang harus diberi perhatian
ialah ialah kawalan gelagat ditanggap. Hasil
kajian ini menunjukkan bahawa kawalan gelagat
ditanggap mempunyai hubungan signifikan terhadap
niat gelagat kepatuhan zakat perniagaan. Oleh
itu, bagi menggalakkan peniaga membayar zakat
kepada pejabat zakat, pihak pejabat zakat perlu
berusaha menyediakan pelbagai kemudahan yang
memudahkan peniaga untuk membayar zakat. Selain
itu, penganjuran bengkel taksiran zakat perniagaan
secara berterusan dan bantuan khidmat nasihat dari
semasa ke semasa dijangka mampu meningkatkan
keupayaan dan tanggapan positif peniaga terhadap
zakat perniagaan. Keadaan ini secara langsung akan
meningkatkan kawalan gelagat ditanggap mereka
dan seterusnya mendorong pembentukan niat yang
kuat untuk mereka membayar zakat.
Selanjutnya, pejabat zakat perlu memberi
kesedaran bukan sahaja kepada peniaga malah
kepada suami/isteri dan ahli keluarga terdekat
mereka. Perkada ini adalah sejajar dengan dapatan
kajian ini yang menunjukkan hubungan signifikan
antara faktor norma subjektif dengan niat gelagat
kepatuhan zakat perniagaan. Ceramah-ceramah
agama sama ada melalui media massa atau secara
langsung, promosi dan bulan kesedaran membayar
zakat perlu digerakkan secara komprehensif agar
mesej tanggungjawab berzakat sampai kepada
masyarakat. Jika kefahaman masyarakat terutamanya
suami/isteri dan ibu bapa meningkat, maka ia
secara langsung akan mempengaruhi peniaga bagi
mempunyai niat yang kuat untuk membayar zakat.

60 / Jurnal Pengurusan 30 (Julai 2010)

Sebelum hasil kajian ini dapat dijadikan sandaran am
bagi gelagat kepatuhan zakat perniagaan, batasanbatasan kajian ini perlu dipertimbangkan terlebih
dahulu. Antaranya ialah fokus kajian yang hanya
tertumpu di negeri Perlis dan angkubah-angkubah
yang digunakan hanyalah berdasarkan teori gelagat
terancang. Justeru, adalah dicadangkan agar kajian
pada masa akan datang dibuat di seluruh Malaysia
bagi mendapatkan gambaran yang lebih menyeluruh
mengenai gelagat kepatuhan zakat perniagaan.
Kajian akan datang juga wajar mengambil angkubahangkubah lain seperti faktor undang-undang dan
penguatkuasaan zakat, kredibiliti pejabat zakat,
kemudahan rebat cukai dan sebagainya yang
mungkin memainkan peranan penting dalam gelagat
kepatuhan zakat perniagaan.

KESIMPULAN
Kajian ini bertujuan memahami gelagat kepatuhan
zakat perniagaan dengan menggunakan faktor-faktor
yang terdapat dalam teori gelagat terancang. Hasil
kajian telah mengesahkan pengaruh niat dan kawalan
gelagat ditanggap terhadap gelagat kepatuhan zakat
perniagaan serta menyokong peranan sikap, norma
subjektif dan kawalan gelagat ditanggap terhadap
niat gelagat. Dapatan ini adalah selari dengan saranan
teori gelagat terancang dan konsisten dengan kajiankajian lain sama ada dalam bidang zakat mahupun
bidang-bidang lain. Sekaligus ini mengukuhkan
lagi andaian bahawa teori gelagat teracang secara
efektifnya sesuai digunakan bagi memahami gelagat
kepatuhan dalam persekitaran zakat perniagaan yang
unik, iaitu mempunyai peruntukkan undang-undang
namun penguatkuasaannya tidak dijalankan secara
serius.
Hasil kajian ini boleh dimanfaatkan oleh pelbagai
pihak dalam usaha meningkatkan kutipan zakat pada
masa akan datang. Sebarang usaha yang hendak
dilaksanakan haruslah melihat kepada keupayaan
atau kemampuan diri peniaga dan niat mereka
terhadap zakat perniagaan. Keupayaan dan niat
perniaga perlu diberi perhatian memandangkan ianya
mempunyai pengaruh yang kuat terhadap gelagat
kepatuhan zakat perniagaan. Untuk meningkatkan
niat peniaga, pejabat zakat perlu membina sikap
positif peniaga selain memberi tumpuan bagi
meningkatkan kawalan gelagat ditanggap peniaga
serta menyedarkan masyarakat terutamanya
kumpulan sosial terdekat dengan peniaga seperti
suami/isteri dan ibu bapa. Perkara ini penting bagi
mendorong azam mereka untuk membayar zakat.

Ketelusan pejabat zakat dalam melaksanakan tugas
kutipan dan agihan perlu diberi perhatian serius agar
tidak menimbulkan sebarang syak yang tidak baik
mengenai pejabat zakat. Jika masyarakat mempunyai
kepercayaan yang tinggi terhadap pejabat zakat,
maka lebih ramai peniaga akan membayar zakat
dan ini seterusnya akan meningkatkan kutipan zakat
pada masa hadapan.
RUJUKAN
Abdul Ghafar Ismail & Nur Azura Sanusi. 2006.
Metodologi pengiraan zakat dan nilai syarikat.
Disunting oleh Abdul-Ghafar & M.-T. Hailani ,
Dlm. Zakat: Pensyariatan, Perekonomian dan
Perundangan 257-269. Bangi, Selangor: Universiti
Kebangsaan Malaysia.
Abdul Rahim, Abdul Rahman. 2004. Menangani cabaran
semasa institusi zakat di Malaysia: Satu analisis.
IKIM Journal 12(1): 103-115.
Abdul Rahim, Abdul Rahman. 2005. Menangani cabaran
semasa institusi zakat di Malaysia: Satu analisa,
Laporan Tahunan Zakat Majlis Agama Islam Wilayah
Persekutuan, 42-147.
Ajzen, I. & Fishbein, M. 1980. Understanding attitudes
and predicting social behavior. New Jersey: PrenticeHall.
Ajzen, I. 1991. The theory of planned behavior.
Organization Behavior and Human Decision
Processes 50: 179-211.
Ajzen, I. & Driver, B. L. 1992. Application of the theory
of planned behavior to leisure choice. Journal of
Leisure Research 24: 207-224.
Ajzen, I. 2005. Attitudes, personality and behavior. 2nd
edition. New York: Open University Press.
Bagozzi, R. P. & Warshaw, P. R. 1990. Trying to consume.
Journal of Consumer Research 17: 127-140.
Bobek, D. D. & Hartfield, R. C. 2003. An investigation of
the theory of planned behavior and the role of moral
obligation in tax compliance. Behavioral Research
in Accounting 15: 13-38.
Elliot, M. A. & Armitage, C. J. 2006. Effects of
implementation intentions on self-reported frequency
of drivers’ compliance with speed limits. Journal of
Experimental Psychology: Applied 12: 108-117.
Hair, J. F. Jr., Anderson, R. E., Tatham, R. L. & Black, W.
C. 1998. Multivariate data analysis. Edisi Kelima.
New Jersey: Prentice Hall.
Hairunnizam Wahid, Sanep Ahmad & Mohd Ali Mohd
Nor. 2005. Kesedaran Membayar Zakat Pendapatan
di Malaysia. Dlm. Pascasidang Seminar Ekonomi &
Kewangan Islam, disunting oleh Abu Sufian et al.
Kuala Lumpur: Univision Press Sdn Bhd.
Hairunnizam Wahid, Sanep Ahmad &Mohd Ali Mohd
Nor. 2007. Kesedaran membayar zakat pendapatan
di Malaysia. Islamiyyat 29: 53-70.

Jurnal Pengurusan 30 (Julai 2010) / 61

Hanno, D. M. & Violette, G. R. 1996. An analysis of
moral and social influences on taxpayer behavior.
Behavorial Research in Accounting 8: 57-75.
Hasan Bahrom & Mohd Shahnaz Saidu. 2005. Kajian
terhadap faktor yang mempengaruhi pembayaran
zakat perniagaan di kalangan usahawan: Kes kajian
Terengganu. Kertas kerja dibentangkan semasa
Seminar Ekonomi dan Kewangan Islam, 29-30,
Ogos, ESSET Bangi, Selangor.
Kamil Md. Idris. 2002. Faktor penentu zakat ke atas
pendapatan penggajian di negeri Kedah. Tesis Ph.D
tidak diterbit, Universiti Utara Malaysia, Kedah,
Malaysia.
Kamil Md. Idris & Ahmad Mahdzan Ayob. 2001. Peranan
sikap dalam gelagat kepatuhan zakat pendapatan gaji.
Analisis 9: 171-191.
Mahat Mohd Safri. 2006. Zakat perniagaan: Cabaran
pelaksanaan di Malaysia. Dlm Zakat: Pensyariatan,
Perekonomian dan Perundangan, disunting oleh
Abdul-Ghafar & M.-T. Hailani, 174-197. Bangi:
Universiti Kebangsaan Malaysia.
Mohd Saleh Ahmad. 2006. Penentuan hukum syarak
dalam taksiran zakat perniagaan. Dlm Zakat:
Pensyariatan, Perekonomian dan Perundangan,
disunting oleh Abdul-Ghafar & M.-T. Hailani,
151-163. Bangi, Selangor: Universiti Kebangsaan
Malaysia.
Notani, A. S. 1998. Moderators of perceived behavorial
control’s predictiveness in the theory of planned
behavior: A meta analysis. Journal of Consumer
Psychology. 7: 247-271.
Nunnally, J. C. 1978. Psychometric theory. Edisi Kedua.
New York: McGraw Hill.
Pavlou, P. A., & Fygenson, M. 2006. Understanding
and predicting electronic commerce adoption: An
extension of the theory of planned behavior. MIS
Quarterly 30(1): 115-143.
Rah, J. H., Hasler, C. M., Painter, J. E. & ChapmanNovakofski, K. M. 2004. Applying the theory of
planned behavior to women’s behavioral attitudes on
consumption of soy products. Journal of Nutrition
Education Behavior 36: 238-244.

Sanep Ahmad. 2006. Zakat syarikat perkongsian: Ke atas
entiti syarikat atau individu. Dlm. Zakat: Pensyariatan,
Perekonomian dan Perundangan, disunting oleh
Abdul-Ghafar & M.-T. Hailani, 151-163. Bangi,
Selangor: Universiti Kebangsaan Malaysia.
Schifter, D. B. & Ajzen, I. 1985. Intention, perceived
control and weight loss: An application of the theory
of planned behavior. Journal of Personality and
Social Psychology 49: 843-851.
Sekaran, U. 2003. Research methods for business: A skillbuilding approach. Singapore: John Wiley & Sons.
Syed Mohd Ghazali Wafa Syed Adwam Wafa. 2006.
Kajian perbandingan syarat-syarat penaksiran
zakat perniagaan di Malaysia dengan FAS AAOIFI.
Dlm. Zakat: Pensyariatan, Perekonomian dan
Perundangan, disunting oleh Abdul-Ghafar & M.-T.
Hailani, hal. 289-324. Bangi, Selangor: Universiti
Kebangsaan Malaysia.
Tan, M. & Teo, T. S. H. 2000. Factors influencing
the adoption of internet banking. Journal of the
Association for the Information Systems 1: 1-42.
Taylor, S. & Todd, P. A. 1995. Understanding information
technology usage: A test of competing models.
Information Systems Research 6: 144-176.
Zahri Hamat. 2006. Perakaunan zakat perndapatan:
Satu kajian semula. Dlm. Zakat: Pensyariatan,
Perekonomian dan Perundangan, disunting oleh
Abdul-Ghafar & M.-T. Hailani, 151-163. Bangi,
Selangor: Universiti Kebangsaan Malaysia.
Zainol Bidin. 2008. Faktor-faktor penentu gelagat
kepatuhan zakat gaji. Tesis Ph.D tidak diterbit,
Universiti Utara Malaysia, Kedah, Malaysia.
Zainol Bidin & Kamil M. Idris. 2008. The role of attitude
and subjective norm on intention to comply zakat on
employment income. IkaZ International Journal of
Zakat 1: 113-134.
Zainol Bidin
College of Business
Universiti Utara Malaysia
06010 Sintok, Kedah
Malaysia
Email: b.zainol@uum.edu.my

