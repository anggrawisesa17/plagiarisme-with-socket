57
Jurnal Personalia Pelajar Bil. 13 Jun/June 2010 (57 - 72)

Stres dan Pencapaian Akademik Mahasiswa
Pembangunan Manusia Di Universiti Putra
Malaysia
Hanina H. Hamsan
Tan Poh Mae
Jumali Hj. Selamat
Abstrak
Kajian ini bertujuan mengenalpasti tahap stres dan hubungannya dengan
pencapaian akademik mahasiswa jurusan Pembangunan Manusia di Universiti
Putra Malaysia. Seramai 219 mahasiswa terlibat sebagai responden kajian ini
(nlelaki= 78; nperempuan=141). Responden dibahagikan kepada dua kumpulan iaitu
program dwi major (n=120) dan satu major (n=99). Tahap stres responden
diukur menggunakan alat pengukuran yang diguna terima daripada The
Student-Life Stres Inventory-SSI. Terdapat sebanyak lima kategori stres yang
dikaji, iaitu: kekecewaan, tekanan, perubahan, emosi, dan tingkahlaku. Tahap
pencapaian pelajar dianalisa berdasarkan pencapaian timbunan mata terkumpul
(PNGK) pada semester terkini. Hasil analisis menunjukkan bahawa responden
mempunyai tahap stres yang sederhana (M=2.24; SD=0.540) dan pencapaian
akademik di sekitar PNGK 3.49 dengan separuh daripada responden berada
pada tahap PNGK 3.01 hingga 3.50. Secara umumnya, tahap stres tidak
mempunyai hubungan yang signifikan dengan pencapaian akademik pelajar.
Walau bagaimanapun, analisis berdasarkan kategori stres menunjukkan
pencapaian akademik pelajar mempunyai hubungan yang signifikan (p<0.05)
dengan tahap kekecewaan (r=-0.176), tekanan (r=-0.149), dan emosi (r=0.166).
Tahap stres berbeza mengikut jantina (t=17.731; p=0.05) dan jenis program
yang diambil (t=1.251; p=0.05). Selain itu, analisis korelasi menunjukkan
bahawa pelajar yang stres merupakan pelajar yang mengambil jumlah kursus
(r=0.239; p=0.01) dan jumlah kredit yang lebih (r=0.255; p=0.01). Secara
keseluruhannya didapati pelajar yang mempunyai pencapaian akademik
yang tinggi adalah mereka yang mempunyai tahap stres yang rendah, dan
sebaliknya. Antara program intervensi dan prevensi yang boleh dilaksanakan
oleh pihak universiti termasuklah latihan atau kursus berkaitan peningkatan

Jurnal Personalia Pelajar Bil. 13 Jun/June 2010

58

Hanina H. Hamsan, Tan Poh Mae & Jumali Hj. Selamat

tahap kecekapan pengurusan emosi dalam menghadapi kehidupan sebagai
mahasiswa di universiti.
Kata Kunci: stres, pencapaian akademik, pengurusan emosi, mahasiswa
Abstract
This study seeks to identify the level of stress and its relationship to academic
achievement of students majoring in Human Development at Universiti Putra
Malaysia. A total of 219 students is involved as respondents of this study (nmale
= 78; nfemale = 141). Respondents are divided into two groups, dual-major
program (n = 120) and one major (n = 99). Respondents stress level measured
using the measurement tools used to have received from The Student-Life
Stress Inventory, SSI. There were five categories of stress are studied, namely:
frustration, stress, change, emotions, and behavior. The level of student
achievement is analyzed based on points accumulated piles of achievement
(CGPA) in the current semester. Analysis results show that respondents have
a moderate level of stress (M = 2.24; SD = 0540) and academic achievements
close to a CGPA of 3.49 with half of the respondents are in their CGPA of
3.01 to 3.50. In general, the level of stress had no significant relationship with
academic achievement. However, analysis based on the stress category shows
the students’ academic achievement has a significant relationship (p <.05)
with the level of frustration (r =-. 176), pressure (r =-. 149), and emotional
(r =. 166). Stress levels vary by gender (t = 17 731; p = 0.05) and the type of
program taken (t = 1251; p = 0.05). In addition, correlation analysis showed
that student who stress is the number of students taking the course (r = 0239;
p = 0.01) and the amount of credit (r = 0255; p = 0.01). In general, it can be
concluded that students with high academic achievement are those with low
stress level, and vice versa. Among the intervention program and prevention
that can be implemented by the university is the training related to emotional
efficiency management in the face of life as a student at the university.
Keywords : stress, academic achievement, emotional management, student

PENGENALAN
Stres ditakrifkan sebagai satu keadaan yang resah, cemas, tegang dan
sebagainya akibat daripada tekanan mental atau fizikal (Kamus Dewan
2005, hlm. 1526). Menurut Angela (2009) stres merujuk kepada suatu
Jurnal Personalia Pelajar Bil. 13 Jun/June 2010

Stres dan Pencapaian Akademik Mahasiswa

59

tindak balas badan bagi satu perubahan yang memerlukan penyesuaian
emosi, fizikal atau mental. Secara umumnya, stres adalah sebahagian
daripada kehidupan manusia dan ia boleh mendatangkan kesan yang
negatif (distres) dan kesan positif (eustress). Walau bagaimanapun,
stres yang terlalu banyak akan menyebabkan kemurungan dan penyakit
fizikal (MacGeorge, Samter & Gilihan, 2005).
Pada masa ini, stres telah menjadi topik yang kerap dibincangkan
di persekitaran akademik dan masyarakat (Joseph & Henry, 2009).
Universiti merupakan satu persekitaran unik yang sering kali menuntut
pelajar menyeimbangkan peranan dan tugas yang perlu dilaksanakan
oleh mereka (Mastura, Fadilah & Nor Akmar, 2007). Sekiranya
mahasiswa/i gagal melaksanakan tugas dengan sempurna, maka mereka
akan mengalami stres. Faktor stres yang dikenapasti dalam kalangan
pelajar antaranya termasuklah peralihan ke universiti daripada dunia
persekolahan atau matrikulasi kepada alam pembelajaran berorientasikan
kendiri. Contohnya, sindrom ‘homesick’ atau merindui kampung
halaman terutamanya pelajar tahun pertama (Pfeiffer, 2001). Pelajar
berhadapan dengan cabaran menyesuaikan diri dalam persekitaran yang
baru, dan jika gagal akan mendatangkan stres kepada mereka.
Selain daripada faktor persekitaran, stres juga boleh disebabkan
oleh situasi pembelajaran terutamanya menjelang peperiksaan, ketika
menunggu keputusan peperiksaan dan pertambahan kerja dalam
kursus yang diambil (Pfeiffer, 2011). Selain itu, kebanyakan pelajar
ingin mengekalkan pencapaian akademik yang baik dan persaingan
yang hebat ini memberi kesan stres kepada pelajar untuk mencapai
matlamat mereka (Mastura et al. 2007). Ini kerana, kebanyakan pelajar
mempunyai jangkaan yang tinggi terhadap kehendak dan keinginan
mereka. Antara bentuk stressor yang lain ialah kehidupan sebagai
pelajar di kampus, kehidupan sebagai individu yang akan melangkah
ke alam dewasa, alam mencari pekerjaan, konflik pasangan atau rakan,
serta stressor yang berkaitan dengan pencapaian akademik. Pernyataan
ini juga adalah selari dengan kajian yang dilaksanakan Shaher (2009).
Setiap individu sebenarnya mempunyai cara dan daya tahan
yang berbeza dalam menghadapi dan mengurus stress. Tindak balas ke
atas stres sama ada bersifat positif dan negatif adalah bergantung pada
cara dan kemahiran individu dalam menanganinya. Ada pelajar yang
menjadi lebih bermotivasi apabila mendapat stres. Ada juga pelajar
yang menjadi murung, celaru mental dan emosi apabila diberikan
Jurnal Personalia Pelajar Bil. 13 Jun/June 2010

60

Hanina H. Hamsan, Tan Poh Mae & Jumali Hj. Selamat

tekanan. Kebanyakan masalah yang timbul dalam kalangan pelajar ialah
kekurangan pengetahuan tentang cara yang berkesan untuk mengawal
stres (Azam, 2007).
Stres dalam kalangan pelajar universiti
Pada masa sekarang, stres merupakan satu masalah yang sering dihadapi
pelajar. Stres yang berterusan dapat mempengaruhi kemampuan
seseorang untuk menyelesaikan sesuatu perkara. Terdapat banyak
faktor yang menyebabkan stres berlaku dalam kalangan pelajar. Antara
faktornya adalah berpunca dari segi suasana pembelajaran, keluarga
dan persekitaran pelajar itu sendiri. Kajian yang dilakukan di peringkat
luar negara (contoh : Shaher, 2009; Agolla & Ongori, 2009; Cheng,
2009; Ghaderi, Kumar, & Sampath (2009).
Hasil kajian menunjukkan bahawa stres boleh menjejaskan
pencapaian akademik pelajar universiti (Shaher, 2009). Kajian yang
dilakukan Agolla dan Ongori (2009) terhadap pelajar prasiswazah
di University of Botswana menunjukkan bahawa bebanan akademik,
ketidakcukupan sumber, rendah tahap motivasi, pencapaian akademik
yang rendah, pencapaian akademik rendah yang berterusan, bilik kuliah
yang padat, dan keadaan yang tidak dijangka ketika mendapatkan
pekerjaan selepas bergraduat adalah pendorong kepada stres dalam
kalangan pelajar.
Berdasarkan tinjauan literatur, didapati bahawa pola yang hampir
sama dapatan kajian luar negara dengan peringkat tempatan. Kajian
yang dilakukan oleh Asmawati (2006) tentang stres akademik dan
tindak balas terhadap punca stres dalam kalangan pelajar Universiti
Kebangsaan Malaysia mendapati bahawa tiga punca utama stres ialah
kekecewaan, rasa bebanan, dan tekanan. Kajian stres kalangan pelajar
dwi major Fakulti Ekologi Manusia juga pernah dilakukan oleh Azam
Zaki (2007). Hasil analisis kajian tersebut menunjukkan hubungan yang
signifikan antara pencapaian akademik, punca stres dan tahap stres
dengan daya tindak pelajar. Kajian di sebuah universiti di Sabah yang
dilakukan oleh Ferlis, Balan dan Rosnah (2009) turut menunjukkan
hubungan yang signifikan antara sumber stres keseluruhan dengan stres
pelajar. Berdasarkan data yang diperolehi terdapat empat aspek yang
menyebabkan pelajar mengalami stres, iaitu perkembangan fizikal,

Jurnal Personalia Pelajar Bil. 13 Jun/June 2010

61

Stres dan Pencapaian Akademik Mahasiswa

akademik, pensyarah, dan rakan. Di samping itu, kajian kualitatif
pula pernah dilakukan oleh Redhwan, Sami, Karim, Chan dan Zaleha
(2009) terhadap pelajar di Management and Science University, Shah
Alam. Penemuan analisis data mendapati, pelajar mendefinisikan
stress sebagai ‘suatu kondisi mental’. Antara punca stress pelajar
yang dikemukakan dalam kajian tersebut ialah kurang tidur, masalah
kewangan dan masalah keluarga.
Sehubungan itu, kajian ini bertujuan mengenal pasti hubungan
antara stres dengan pencapaian akademik pelajar serta perbandingan
antara dwi major dengan satu major. Kajian ini dilakukan terhadap
pelajar yang mendaftar program dwi major. Tahap stres bagi program
dwi major adalah berbeza dengan satu major kerana jumlah kursus yang
diambil pelajar dwi major adalah melebihi satu major. Tujuan kajian ini
dijalankan adalah:
1. Mengenal pasti tahap stres dan pencapaian akademik pelajar
2. Menentukan hubungan antara profil latar belakang (jantina, jenis
program yang diambil, jumlah kursus dan jumlah jam kredit)
dengan tahap stres pelajar.
3. Menentukan hubungan antara tahap stres dengan pencapaian
akademik pelajar
Kerangka konsepsual kajian
Kajian ini merangkumi tiga kumpulan pembolehubah iaitu pembolehubah
antecedent (latar belakang pelajar: jantina, jenis program pengajian,
jumlah kursus, dan jumlah jam kredit), pembolehubah bebas (tahap
stres: kekecewaan, tekanan, perubahan, emosi, dan tingkahlaku), serta
pembolehubah bersandar (pencapaian akademik). Rajah 1 memaparkan
kerangka kerja konsepsual kajian ini.
Latar belakang pelajar
• Jantina
• Jenis program
pengajian
• Jumlah kursus
• Jumlah jam kredit

Tahap stress
• kekecewaan
• tekanan
• perubahan
• emosi
• tingkahlaku

Pencapaian
akademik
(PNGK)

Rajah 1 : Kerangka kerja konsepsual kajian
Jurnal Personalia Pelajar Bil. 13 Jun/June 2010

62

Hanina H. Hamsan, Tan Poh Mae & Jumali Hj. Selamat

METODOLOGI
Reka bentuk kajian
Kajian ini menggunakan pendekatan kuantitatif dengan kaedah survei.
Lokasi
Kajian telah dilaksanakan di Fakulti Ekologi Manusia (FEM), Universiti
Putra Malaysia. Pemilihan FEM kerana FEM merupakan satu-satunya
fakulti di UPM yang menawarkan program dwi major. Kajian ini
mengandaikan tahap stres adalah berbeza mengikut jenis program yang
ditawarkan. Di samping itu, kajian ini mengandaikan juga bahawa
pelajar FEM mempunyai pengetahuan yang lebih dalam mengendalikan
stres berbanding pelajar bukan bidang pembangunan manusia.
Populasi dan persampelan
Populasi pelajar di Fakulti Ekologi Manusia adalah seramai 973
pelajar dan seramai 689 pelajar yang mengambil kursus satu major dan
selebihnya dwi major. Oleh itu, seramai 219 orang pelajar ditetapkan
sebagai responden kajian yang terdiri daripada pelajar tahun akhir.
Walau bagaimanapun, daripada jumlah tersebut seramai 76 orang
adalah pelajar akhir semester dan selebihnya (143 orang) bukan akhir
semester. Jumlah sampel adalah berdasarkan jadual saiz sampel Krejcie
dan Morgan (1970). Responden dipilih menggunakan persampelan
mudah di dalam bilik kuliah memandangkan kesemuanya mempunyai
ciri dan peluang yang sma menjadi responden.
Pengukuran pembolehubah
i.
Stres
Tahap stres diukur menggunakan Student Life Stres Inventory (SLSI)
yang dibentuk oleh Gadzella (1991). Kajian ini hanya menggunakan
lima kategori (kekecewaan, tekanan, perubahan, emosi, tingkahlaku)
dan 26 item daripada SLSI versi yang asal. Pilihan jawapan adalah

Jurnal Personalia Pelajar Bil. 13 Jun/June 2010

Stres dan Pencapaian Akademik Mahasiswa

63

berdasarkan skala Likert skor 1 = ‘tidak pernah’, 2= ‘jarang sekali’,
3= ‘kadangkala’, 4 = ‘kerap’, dan 5 = ‘sepanjang masa’. Semakin
tinggi skor yang diperolehi responden menunjukkan semakin tinggi
tahap stres yang dialami.Tahap stres adalah berdasarkan jumlah skor
yang diperolehi responden dengan dibahagikan kepda tiga tahap, iaitu:
rendah (skor 26-20), sederhana (skor 61-95), dan tinggi (skor 96-130).
Pengiraan skor mengikut tahap ini berdasarkan Gadzella (1991). Ujian
realibiliti alat pengukuran ini adalah pada nilai Alpha Cronbach 0.90
(pra uji) dan 0.83 (kajian sebenar).
ii. Pencapaian akademik
Pencapaian akademik pelajar diukur berdasarkan data kualitatif daripada
PNGK pelajar pada semester yang terkini. Pelajar mencatatkan sendiri
jumlah PNGK yang diperolehi daripada slip keputusan peperiksaan
semester pengajian lepas yang diperoleh daripada Bahagian Akademik
ke dalam ruang yang disediakan dalam borang soal selidik
Pengurusan data
i.
Pengumpulan data
Sebanyak 219 borang soalselidik telah diedarkan kepada responden
dalam bilik kuliah. Kebenaran edar borang soal selidik telah diperoleh
terlebih dahulu secara bertulis daripada pihak fakulti dan pensyarah
yang terlibat. Kesemua responden telah menjawab borang soal selidik
secara tadbir sendiri dengan mengambil masa tidak lebih daripada 20
minit. Borang soal selidik tersebut mengandungi tiga bahagian, iaitu:
latar belakang pelajar, maklumat berkaitan pencapaian akademik dan
26 soalan berkaitan stres.
ii. Analisis data
Kesemua data yang diperolehi dikumpul dan diproses menggunakan
perisian Statistical Package for Social Sciences (SPSS) iaitu perisian
yang lazim digunakan pengkaji sains sosial dalam menganalisis data.
Bagi tujuan pemerihalan, analisis deskriptif menggunakan peratus,
bilangan, purata dan sisihan piawai. Manakala bagi menentukan
hubungan antara pemboleh ubah bebas dan bersandar, analisis bivariate
menggunakan korelasi Pearson telah dilakukan.

Jurnal Personalia Pelajar Bil. 13 Jun/June 2010

64

Hanina H. Hamsan, Tan Poh Mae & Jumali Hj. Selamat

DAPATAN KAJIAN
Latar belakang responden
Dapatan kajian menunjukkan taburan nisbah responden kajian
berdasarkan jantina ini ialah 2:3 (lelaki:perempuan). Sebanyak 54.8%
pelajar dwi major dan 45.2% satu major. Bagi pelajar yang memilih
program dwi major (n=120), sebahagian (47.5%) merasa terbeban
dengan kursus yang diambil, dan sebahagian mengatakan sebaliknya.
Kesemua responden telah ditanya dengan soalan yang sama, “jika
diberi pilihan sekali lagi, program yang akan dipilih ialah...”. Daripada
soalan tersebut, boleh dikatakan enam daripada sepuluh iaitu 59.4%
memilih untuk kursus dwi major. Semasa tinjauan di lapangan, rata-rata
pelajar mengaku bahawa pemilihan dwi major adalah agak berat dengan
bebanan kursus yang diambil dan mencabar, tetapi mereka merasakan
jaminan pekerjaan yang lebih baik berbanding dengan mereka yang
memilih satu major.
Jadual 1 : Latar belakang responden

Jantina
Pengajian Dwi major
*Rasa terbeban dengan mengambil
kursus dwi major?
Jika diberi pilihan sekali lagi, program
yang akan anda pilih ialah:

Perempuan
Lelaki
Ya
Tidak
Ya
Tidak
Satu major
Dwi major

Bilangan
141
78
120
99
57
63
89
130

Peratus
64.4
35.6
54.8
45.2
47.5
52.5
40.6
59.4

Pencapaian akademik pelajar
Jadual 2 menunjukkan jumlah kredit dan pencapaian akademik
responden. Didapati majoriti (79.0%) responden mendaftar lebih
daripada lima kursus. Manakala jumlah kursus yang diambil adalah
dalam julat 4 hingga 8 kursus. Secara puratanya, jumlah jam kredit
Jurnal Personalia Pelajar Bil. 13 Jun/June 2010

Stres dan Pencapaian Akademik Mahasiswa

65

yang perlu dilalui pelajar adalah sebanyak 18.13. Ini bermakna, dalam
seminggu pelajar perlu memperuntukkan masa sebanyak 18.13 jam
pembelajaran secara bersemuka dengan pensyarah. Jika dibahagikan
dengan tempoh masa sehari, pelajar perlu memperuntukkan masa
selama 3.62 jam untuk kuliah tidak termasuk sesi tutorial, latih tubi
dan ulangkaji peperiksaan. Jumlah jam pembelajaran sememangnya
semakin bertambah selari dengan bilangan kursus yang diambil.
Jadual 2 : Jumlah kredit dan pencapaian akademik pelajar

4

9

4.1

6.16

Sisihan
Piawai
0.875

5
6
7
8
12-15

37
89
79
5
52

16.9
40.6
36.1
2.3
23.7

18.13

2.496

16-19
20-23
3.01-3.50

95
72
124

43.4
32.9
56.6

3.49

0.24

3.51-3.75
3.75-4.00

59
36

26.9
16.5

Pembolehubah

Frekuensi Peratus Purata

Jumlah kursus yang
diambil

Jumlah kredit yang
diambil

Purata timbunan
(PNGK)

				

Analisis dari segi pencapaian akademik pula menunjukkan
kesemua responden mempunyai PNGK 3.0 ke atas. Ini menggambarkan
bahawa tahap pencapaian akademik responden adalah di tahap baik,
dan sebanyak 16.5% adalah cemerlang iaitu PNGK antara 3.75 hingga
4.00.
Tahap stress dan hubungannya dengan profil latar belakang
Jadual 3 menunjukkan taburan responden mengikut tahap stres.
Majoriti iaitu 84.4% dilaporkan mempunyai tahap stres yang sederhana
Jurnal Personalia Pelajar Bil. 13 Jun/June 2010

66

Hanina H. Hamsan, Tan Poh Mae & Jumali Hj. Selamat

(M=67.2; SP=4.86). Terdapat tiga orang responden yang mempunyai
tahap stres yang tinggi. Jika diteliti tahap stres berdasarkan sub-skala,
tahap yang tinggi pada sub-skala tekanan ialah sebanyak 23.7%, diikuti
perubahan (22.8%), masalah emosi (15.1%) dan kekecewaan (5.5%).
Manakala, stres yang melibatkan tingkahlaku adalah di tahap rendah
(91.8%; M=15.24; SP=3.46).
Jadual 3 : Tahap stres
Pembolehubah
Skor keseluruhan

Skor kekecewaan

Skor tekanan

Skor perubahan

Rendah
(26-60)
Sederhana
(61-95)
Tinggi
(96-130)
Rendah
(7-16)
Sederhana
(17-26)
Tinggi
(27-35)
Rendah
(4-9)
Sederhana
(10-15)
Tinggi
(16-20)
Rendah
(3-7)
Sederhana
(8-12)
Tinggi
(12-15)

Frekuensi
31

Peratus
14.2

185

84.4

3

1.4

48

21.9

159

72.6

12

5.5

12

5.5

155

70.8

52

23.7

73

33.3

96

43.9

50

22.8

Jurnal Personalia Pelajar Bil. 13 Jun/June 2010

Purata
67.2

s.p.
4.86

19.77

4.17

13.52

2.42

8.92

2.62

67

Stres dan Pencapaian Akademik Mahasiswa

Skor emosi

Skor tingkahlaku

Rendah
(4-9)
Sederhana
(10-15)
Tinggi
(16-20)
Rendah
(8-19)
Sederhana
(20-30)
Tinggi
(31-40)

27

12.3

159

72.6

33

15.1

201

91.8

18

8.2

-

-

12.52

2.48

15.24

3.46

Bagi mendapatkan gambaran yang terperinci, analisis berdasarkan
item telah dilakukan. Berikut adalah antara pernyataan yang
menunjukkan setiap sub-skala dalam pengukuran stres:
i.
Kekecewaan
Saya pernah mengalami kekurangan sumber (wang untuk
pengangkutan, buku-buku dan sebagainya), [M=3.19; SP= 0.74]
ii. Tekanan
Merasa tertekan sewaktu tugasan/peperiksaan yang dekat dan
sebagainya, [M =3.77; SP =0.73]
Merasa tertekan disebabkan terlalu banyak kerja perlu
diselesaikan dalam satu masa, [M =3.85; SP =0.73]
iii. Perubahan
Terlalu banyak perubahan yang berlaku dalam satu masa, [M
=3.04; SP =0.89]
iv. Emosi
Ketakutan/ kegelisahan/ kebimbangan, [M = 3.36; SP =0.80]
Dukacita/kesedihan/kemurungan, [M = 3.12; SP = 0.95]
Marah, [M =3.26; SP =0.84]
v. Tingkahlaku
Mengasingkan diri dengan orang lain [M = 2.89; SP =1.13]
Menangis [M = 2.82; SP =1.11]
Mudah meradang terhadap orang lain [M = 2.68; SP =1.21]

Jurnal Personalia Pelajar Bil. 13 Jun/June 2010

68

Hanina H. Hamsan, Tan Poh Mae & Jumali Hj. Selamat

Berdasarkan analisis item yang dikemukakan, pelajar merasa
kecewa apabila kekurangan sumber untuk aktiviti pembelajaran. Tekanan
dengan tugasan dan peperiksaan serta ketidakcekapan membahagi
masa dan menyesuaikan diri dengan perubahan juga merupakan antara
sumber stres pelajar. Walau bagaimanapun, analisis menggunakan
ujian-t menunjukkan terdapat perbezaan yang signifikan antara tahap
stres pelajar lelaki dengan pelajar perempuan (t=17.731; p<.05).
Namun demikian, tahap stres didapati tidak berbeza antara mereka yang
mengambil dwi major dengan satu major. Manakala analisis korelasi
Pearson menunjukkan terdapat hubungan yang signifikan antara jumlah
kursus dengan jumlah kredit yang diambil dengan tahap stres (Jadual
4). Berdasakan keputusan analisis ini, boleh digambarkan bahawa jenis
program (dwi major atau satu major) bukanlah isu bagi pelajar, tetapi
jumlah kursus/kredit yang diambil.
Jadual 4 : Hubungan antara latar belakang akademik pelajar dengan
tahap stres
Pembolehubah
Jumlah kursus yang diambil
Jumlah kredit yang diambil

Nilai korelasi, r
0.239*
0.255*

Nota. * menunjukkan terdapat hubungan yang signifikan, p<.05
Hubungan antara pencapaian akademik dengan tahap stres
pelajar
Jadual 5 menunjukkan korelasi antara pencapaian akademik responden
dengan tahap stres. Berdasarkan analisis korelasi Pearson, terdapat
hubungan yang signifikan antara tahap pencapaian akademik dengan
skor kekecewaan (r=-0.176, p<0.05), tekanan (r=-0.149, p<0.05), dan
emosi (r=0.166, p<0.05) mahasiswa. Implikasinya, semakin tinggi
tahap kekecewaan dan tekanan, maka semakin rendah tahap pencapaian
akademik pelajar. Walau bagaimanapun, semakin tinggi skor emosi
semakin tinggi pencapaian akademik pelajar. Ini boleh digambarkan
bahawa perasaan bimbang, takut, marah dan lain-lain yang berkaitan
emosi berpotensi sebagai pendorong untuk pelajar lebih serius dalam
mendapatkan keputusan yang baik dalam pelajaran.
Jurnal Personalia Pelajar Bil. 13 Jun/June 2010

Stres dan Pencapaian Akademik Mahasiswa

69

Jadual 5 : Korelasi antara pencapaian akademik
dengan tahap stres
Pembolehubah
Stres (keseluruhan)
Kekecewaan
Tekanan

r
-0.044
-0.176
-0.149

p
0.52
0.01
0.05

Perubahan
Emosi

-0.008
0.166

0.91
0.05

Tingkahlaku

0.068

0.31

KESIMPULAN DAN CADANGAN
Secara keseluruhannya, stres dalam kalangan pelajar Pembangunan
Manusia, UPM pada tahap yang sederhana, kecuali subskala tingkahlaku
pada tahap rendah. Dari segi faktor latar belakang, kajian menunjukkan
terdapat perbezaan yang signifikan antara tahap stres pelajar lelaki
dengan tahap stres pelajar perempuan. Kajian ini menunjukkan bahawa
tahap stres adalah berbeza antara pelajar lelaki dan perempuan. Selain itu,
jumlah kursus yang diambil dan jumlah kredit yang diambil mempunyai
perkaitan dengan tahap stres pelajar. Ini menggambarkan bahawa
jumlah kursus dan jumlah kredit serta tahap stres berkadar langsung
antara satu sama lain. Namun, kajian ini memberikan penemuan bahawa
faktor program pengajian (satu major dan dwi major) tidak mempunyai
perbezaan yang bermakna (tidak signifikan) dengan tahap stres pelajar.
Ujian korelasi juga menunjukkan terdapat hubungan negatif yang
signifikan antara tahap stres dengan pencapaian akademik pelajar.
Dengan kata lain, pelajar yang mempunyai pencapaian akademik yang
tinggi adalah mereka yang mempunyai tahap stres yang rendah, dan
sebaliknya.
Antara program intervensi dan prevensi yang boleh dilaksanakan
oleh pihak universiti ialah latihan atau kursus berkaitan peningkatan
tahap kecekapan pengurusan emosi dalam menghadapi kehidupan
sebagai mahasiswa di universiti. Dari segi kaedah pengajaran dan
pembelajaran, para pensyarah/tenaga pengajar boleh mempelbagaikan

Jurnal Personalia Pelajar Bil. 13 Jun/June 2010

70

Hanina H. Hamsan, Tan Poh Mae & Jumali Hj. Selamat

kaedah pengajaran bagi memberikan suasana ‘seronok belajar’ dalam
kalangan pelajar dan secara tidak langsung membantu mengurangkan
tahap stres mereka. Antara kaedah yang boleh digunakan ialah
Pengajaran Berpusatkan Pelajar. Selain itu, peranan Penasihat
Akademik dalam kalangan pensyarah perlu digunakan sepenuhnya
oleh pelajar dalam mendapatkan pandangan yang diperlukan semasa
merancang dan mendaftar kursus serta jumlah kredit dalam sesi
pembelajaran. Seterusnya, oleh kerana kajian ini hanya melibatkan saiz
sampel yang kecil iaitu hanya melibatkan satu fakulti sahaja, adalah
dicadangkan supaya kajian stres berkaitan akademik pelajar seharusnya
dilaksanakan secara berterusan oleh semua institusi pengajian tinggi
bukan sahaja hanya melibatkan pelajar dwi program tetapi pelajar
IPT secara keseluruhan. Ini adalah penting untuk mendapatkan data
longitudinal yang boleh dijadikan tanda aras tahap stres pelajar di IPT
untuk program intervensi dan prevensi yang lebih berkesan.
RUJUKAN
Agolla, J. & Ongori, H. 2009. An assessment of academic stress among
undergraduate students: The case of University of Botswana.
Educational Research and Review, 4(2): 60-70.
Angela Morrow 2009. Stress definition. http://dying.about.com/od/
glossary/g/stress.htm
Asmawati Desa 2006. Academic stress and reactions to stressors among
Universiti Kebangsaan Malaysia students. Jurnal Personalia
Pelajar, bil. 9 (Jun): 78-89.
Azam Zaki 2007. Tekanan dan daya tindak pelajar dwi major di Fakulti
Ekologi Manusia. Serdang: Universiti Putra Malaysia. Bahan
tidak terbit.
Cheng, K.W. 2009. A study of stress sources among college students in
Taiwan. Journal of Academic and Business Ethics, 2, 1-8.
Ferlis, B., Balan, R. dan Rosnah, I. 2009. Sumber stres, strategi
daya tindak dan stres yang dialami pelajar universiti. Jurnal
Kemanusiaan, 13: 46-62.
Kamus Dewan 2005. Kuala Lumpur : DBP.

Jurnal Personalia Pelajar Bil. 13 Jun/June 2010

Stres dan Pencapaian Akademik Mahasiswa

71

Krejcie, R. V., & Morgan, D. W. 1970. Determining sample size for
research activities. Educational and Psychological Measurement,
30: 607-610
MacGeorge, E.L., Samter, W., & Gillihan, S. J. 2005. Academic
stress, supportive communication, and health. Communication
Education, 54: 365-372
Mastura, M., Fadilah, Z., dan Nor Akmar, N. 2007. Analisis faktor
penyebab stres di kalangan pelajar. Jurnal Kemanusiaan, bil 9,
62-72.
Pfeiffer, D. 2001. Academic and environmental stress among
undergraduate and graduate college students: A literature review.
Unpublish Research Paper: University of Wisconsin-Stout.
Redhwan, A.A.N., Sami, A.R., Karim, A.J., Chan, R. dan Zaleha, M.
I. 2009. Stress and coping strategies among Management and
Science University students: A Qualitative Study. The International
Medical Journal, 8 (2): 11-15.
Ghaderi, A.R., Venkatesh Kumar, G., and Sampath Kumar. 2009.
Depression, Anxiety and Stress among the Indian and Iranian
Students. Journal of the Indian Academy of Applied Psychology,
35 (1): 33-37.
Shaher, H. 2009. Stressor and reactions to stressors among university
students. International Social Psychiatry, October 15, 1-12.

Hanina Halimatusaadiah Hamsan (Dr.)
Jabatan Sains Kemasyarakatan dan Pembangunan,
Fakulti Ekologi Manusia,
Universiti Putra Malaysia,
43300 UPM Serdang, Selangor, Malaysia.
Tel: 03-89467159
E-mel: hanina@putra.upm.edu.my
Tan Poh Mae
Jabatan Sains Kemasyarakatan dan Pembangunan,
Fakulti Ekologi Manusia,
Universiti Putra Malaysia,
43300 UPM Serdang, Selangor, Malaysia.

Jurnal Personalia Pelajar Bil. 13 Jun/June 2010

72

Hanina H. Hamsan, Tan Poh Mae & Jumali Hj. Selamat

Jumali Hj. Selamat (Dr. Hj.)
Pusat Perkembangan Pelajar
Universiti Kebangsaan Malaysia
43600 UKM Bangi, Selangor. Malaysia
Tel: 03-89215313
Email: jumali@ukm.my

Jurnal Personalia Pelajar Bil. 13 Jun/June 2010

